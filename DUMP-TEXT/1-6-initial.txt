   [logo_crib.jpg]
   [logo_a.jpg]

                   [fb8daf730b7244eab134b4a9cdb69b8e.gif]



     [date_button.jpg]
   [icon.gif]
   PËR NE  VEND PUNE
   [icon.gif]
   [368cbd4ce97e4e6eb540bd2e3fa2bcdb.jpg]
   [00091e8166d34d7da540028538750bc7.jpg]   [mobile20.jpg]
   [c2cbad8be83342a9bac758d42563efea.jpg]   [srge5y45.jpg]
   [seacher_l.jpg] ( ) cri (*) albanian.cri.cn __________________ search

   Faqja e parë | Lajme | Kina Sot | Fokus ekonomik | Kultura | Kozmopolit
   | Shëndeti | Fjala në Lajm | Koment për RJK |  Muzikë | Revista "Ejani"

   [space.gif]

   Kina është një vend i madh me rreth 1.4 miliardë banorë dhe me 56
   kombësi [litsen1.gif]
   2015-07-16 16:52:37 CRI Komenti juaj [pint.gif] Printoni

   20150716kazaket

   Kombësitë kineze janë: kombësia Han, kombësia Mongole, kombësia Hui,
   kombësia Tibetiane, kombësia Ujgure, kombësia Miao, kombësia Ji,
   kombësia Xhuan, kombësia Buji, kombësia Koreane, kombësia Mançure,
   kombësia Dong, kombësia Jao, kombësia Baj, kombësia Tugjia, kombësia
   Hani, kombësia Kazake, kombësia Daj, etj.

                   [badb7476b50d4e288ec72630793a253a.jpg]

   Kombësia kazake merret kryesisht me blegtori, ku pjesa dërrmuese jeton
   në pjesën veriore të Rajonit Autonom të Singjian-Ujgurit, që njihet
   ndryshe edhe si kombësia mbi kurrizin e kuajve. Gratë e kësaj kombësi
   pëlqejnë punëdoret, dhe shumë prej qëndisjeve të tyre janë eksportuar
   në shumë vende dhe rajone të botës. Kazakët bëjnë jetë nomade, prandaj
   tendat janë një pjesë e pandarë në jetën e tyre.

   Kazakët ishin ndër pionierët e parë të "Rrugës së Mëndafshit", duke
   punuar aktivisht që në periudhën para Krishtit në rajonet Maleve Altai,
   Tianshan, Luginën Ili dhe Liqenit Issyk Kul në pjesën veriperëndimore
   të Kinës.

                   [aacd8b8763c4495b8fd56c217b69bf41.jpg]

   Kazakët preferojnë shumë muzikën që shoqërohet nga Dongbula, vegla
   muzikore tradicionale e kësaj kombësisë Dongbula është instrumenti më i
   lashtë muzikor me pickim i kombësisë Kazak. Në shumë familje kazake, të
   gjithë anëtarët e rinj janë të mirë në interpretim. Në gjuhën kazake,
   dongbula ka kuptim të posaçëm. "Dong" d.m.th. tingulli i pickimit të
   instrumentit, ndërsa ""Bula ka kuptimin e vendosjes së telave.

   Trupi i Dongbulasë përbëhet nga dru dhe forma e tij duket si një lugë e
   zmadhuar. Dongbula është instrumenti muzikor i shoqërimit që nuk ndahet
   nga këngëtarët popullorë kazakë. Me shoqërimin e tij, kazakët nuk do të
   ndihen të vetmuar gjatë kullotjes. Kur kthehen në shtëpi ata dëfrehen
   së bashku me familjen, këndojnë e vallëzojnë duke i rënë Dongbulasë.

   Kazakët kanë krijuar shumë forma të pasura të artit dhe të kulturës në
   jetën e tyre të përditshme dhe gjatë kohës së punës, përfshi legjenda,
   folklore, balada, proverba dhe poezi e proza. Arti dhe zejtaria e tyre
   është shumëngjyrëshe. Gratë e kësaj kombësie i kanë duart e arta, dinë
   si të bëjnë tenda, produkte leshi, veshje dhe aksesorë të tjerë.
   Ndërkohë që burrat merren me gdhendje druri, punime ari e argjendi etj.
   Kazakët kanë aftësi të shkëlqyera për aksesorë të punuara me ar,
   argjend, dhe gurë të tjerë të çmuar. Ato pëlqejnë muzikën, kërcimet, të
   cilat i shoqërojnë me instrumente tradicionale.

   Festat

   Festat e kazakëve janë gjithashtu tepër të larmishme, ashtu si edhe
   kultura e tyre. Ata festojnë festat e Bajramit dhe të Novruzit. Festa
   tradicionale e Novruzit mbahet në festimet e Vitit të Ri dhe me ardhjen
   e pranverës. Gjatë festive luhen lojëra të ndryshme dhe mbahen
   aktivitete si gara me kuaj dhe të tjera si këto. Pjesa më e madhe e
   kazakëve janë myslimanë.

                   [f477657706e54f71af340359b8d2fec9.jpg]

   Ushqimi

   Kazakët hanë kryesisht mish qengji, viçi, kali, po ashtu gjalpin,
   qumështin dhe djathin. Ata preferojnë shumë prodhimet e brumit dhe
   supat me makarona. Pijet e tyre të preferuara janë qumështi dhe
   veçanërisht Manaizi, ose qumësht pele të fermentuar. Çaji po ashtu nuk
   mbetet pas. Ata kryesisht konsumojnë Fucha dhe çaj me qumësht.

   Kostumet tradicionale

   Burrat preferojnë të veshin prantallona pambuku. Rrobat e errëta janë
   tepër popullore. Në dimër, kazakët vishen me pellush kafshësh dhe
   lëkura delesh, dhelprash dhe lëkura të kafshëve të tjera. Veshjet e
   tyre janë të gjera dhe material i fortë. Këmishat janë të mbyllura deri
   lart dhe të dekoruara me qëndisma.

   Femrat preferojnë të veshin lloje të ndryshme veshjesh, kuptohet në
   varësi të moshës. Vajzat e reja preferojnë të veshin vetëm një fustan
   të qëndisur me lule tek mëngët; dhe geta shumëngjyrëshe. Vajzat e
   pamartura vendosin kapele Takeya, Bie'erke dhe Tete'er. Kapelet kanë të
   qëndisura lule shumëngjyrëshe, dhe pupla në majë. Ato kanë forma dhe
   karakteristika të ndryshme..

                   [128fd063c03b4f00bc3707b885be9a42.jpg]

   Dasma kazake

   Dasma kazake është komplekse dhe e pasur me karakteristika të shumta të
   kostumeve të nomadëve të lashtë. Dasma kalon nëpër 4 faza. Së pari,
   mashkulli propozon kur prindërit e burrit çojnë dhurata në shtëpinë e
   nuses. Nëse familja e nuses pranon, atëherë ata pranojnë dhuratat dhe
   caktojnë datën e fejesës. Më pas ndodh fejesa që është një ceremoni
   shumë e rëndësishme. Gjatë fejesës shkëmbehen dhurata, vriten dele etj.
   Së treti, dergohet paja ku përfshin rroba, fustanë, batanije, çarcafë
   peshqirë dhe të gjitha duhet të jenë në numër tek. Në fazën e fundit
   vjen dasma me shumë këngë e valle. Mbahen dy ceremoni. E para është
   shfaqja e dhuratave, burri tregon për të ftuarit se çfarë ka përgatitur
   për nusen e tij të ardhshme. Ceremonia e dytë ka të bëjë me shoqërimin
   e nuses tek vendi i dasmës. Në dasëm organizohen banketë këngë dhe
   valle.

   Zakonet e kazakëve

   Kazakët i përkasin besimit mysliman. Ata i kushtojnë shumë rëndësi
   fëmijëve. Pas lindjes së një fëmije, ata festojnë për 3 ditë me radhë.

   Kazakët e respektojnë të vjetrin. Ata ofrojnë së pari me mirësjellje
   çaj apo ushqime për ta. Anëtarët e vjetër të familjes ulen të parët në
   tavolinë. Mishi më i mirë u jepet të moshuarëve. Sigurisht edhe kur
   mysafirët vijnë në shtëpi atyre do ju serivret ushqimi më i mirë.
   Përpara ngrënie, miku do të ofrojë ujë të pijshëm, së bashku me një
   ibrik dhe legen që i ftuari të lajë duart, dhe më pas seriveret në
   pjatë kokë qengji dhe brinjë.

                   [179aa31a51d94d39a4a41c0adeb51e17.jpg]

   Tabutë

   Kazakët janë një kombësi me shumë tabu, por po përmendim më kryesoret.
   Është e ndaluar të hash mish derri ose gjakun e ndonjë kafshe. Kafshët
   vriten kryesisht nga burrat. Nuk lejohet të ulesh mbi shtrat kur
   qëndron në tendë; por ata ulen këmbëkryq mbi një qilim në tokë. Të
   rinjtë nuk duhet të konsumojnë alkool përpara të vjetërve. Kur hani apo
   flisni me të tjerët, është e ndaluar të prekni hundën, veshët, të hapni
   gojë etj etj

   I ftuari duhet të ndjekë të zotin e shtëpisë. Kur konsumohet një vakt
   ose pihet çaj, nuk duhet të largoheni nga tavolina përpara se ajo të
   jetë pastruar Nuk lejohet që i ftuari të hyjë në vendin ku përgatitet
   ushqimi nga i zoti i shtëpisë. I ftuari duhet të pijë qumështin e
   fermentuar të pelës të ofruar nga i zoti i shtëpisë dhe të tregojë
   respekt.

   Kazakët besojnë se e marta dhe e premtja janë ditë pa fat, prandaj ata
   nuk dalin nga shtëpia në këto ditë. Ata i kushtojnë vëmendje të madhe
   numrave tek sidomos numrit 7 dhe 9. Numri 7 është numri më me fat dhe
   përdoret gjerësisht në kulturën e tyre, si psh nuk martohen brenda 7
   brezave, e vendosin emrin e fëmijës në ditën e 7-të etj.
   分享按钮
   [facebooklogo-1.jpg] [weibologo-2.jpg] [mobilelogo-3.jpg] [erwei-4.jpg]
   [pinterset11.jpg]
   Mrekulli

                   [d5205b8b02c94e3990c74e0e7ad58fd2.jpg]
                        Cecilia Cheung [litsen1.gif]

                   [02229be758354abc9bbf53c7daec01a8.jpg]
                        Jennifer Lopez [litsen1.gif]

                   [cfa2c47f813042019050419471794de8.jpg]
                          Wang Leehom [litsen1.gif]

                   [101891d838c046be9a22e8157a970f50.jpg]
              Këngët shqiptare më të klikuara [litsen1.gif]

                               më tepër>>
   Një brez , një rrugë
   Kina dhe Europa Qendrore e Lindore
   Mjekësia tradicionale kineze
   [space.gif]
   [play_r_02_03_x.jpg]
   [space.gif]

                                 Komenti im

   Forum
   Sondazh me dëgjuesit për dy sesionet e vitit 2015 në Kinë
   Voto tani, shijo falas më vonë
   [content_b.jpg]
   [space.gif]
   Artikuj top
   Rubrika top
   v BE-SHBA, mosmarrëveshje në rritje
   v Gjenevë, ambasadori i Kinës takon të dërguarin e OKB-së për Sirinë
   v Ekonomia amerikane përfiton nga rritja e investimeve kineze
   v Kinë: 357 zyrtarë të ndëshkuar për skandalin e vaksinave
   v 2016-2017,FMN ul parashikimin e rritjes ekonomike globale
   v Siri: Televizioni shfaq pamje të terroristëve që hyjnë nga Turqia
   v Histori
   v Muzikë
   v Dy për shtatë
   v Shendeti
   v Biznesi
   v Kozmopolit
   v Kinë-Shqipëri
   v Fokus ekonomik
   [space.gif]
   Foto top

                   [77a28197bd294e1092e3793a2b735a9a.jpg]
   "I dashur stres, më mirë ndahemi": 10 këshilla si të luftoni stresin
                                [litsen1.gif]

                   [6f09d47bffb645988733eff905f3be8d.jpg]
         Mendime dhe energji pozitive, jetë pozitive [litsen1.gif]

                               më tepër>>

             China Radio International.CRI. All Rights Reserved.
                    16A Shijingshan Road, Beijing, China

   [0]
