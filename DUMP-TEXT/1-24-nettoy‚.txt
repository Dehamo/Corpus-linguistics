

   (BUTTON) Toggle navigation Infoarkiva



Veçoritë e veshjeve popullore të Sulovës


   [INS: :INS]

   Nga Pëllumb Gorica

   PELLUMB GORICA e shtrirë gjeografikisht midis Elbasanit dhe Beratit,
   është një krahinë me veçori të shumta etnografike. Pjesë të kulturës së
   pasur materiale e shpirtërore të kësaj krahine janë edhe veshjet
   popullore. Veçori kryesore e tyre është se kanë qenë të thjeshta, të
   gërshetuara me ngjyra, forma dhe, në përshtatje me kushtet natyrore e
   klimën mesdhetare. Sulovarët e kanë dashur dhe e duan të bukurën,
   pastërtinë, kulturën, të cilën e kanë shprehur në veshjet e larmishme,
   të zbukuruara, e me shije artistike.

   Studiuesi Petrit Basha, autor i disa librave për traditat e Sulovës
   thekson se: Në veshjen e popullsisë së krahinës kanë ndikuar rritja e
   mirëqenies dhe e nivelit kulturor të banorëve. Veshjet ata i kanë
   përpunuar në përshtatje me veçoritë e jetës e të historisë, që ka
   kaluar kjo krahinë. Këto veshje kanë variante të shumëllojta, që
   ndryshojnë sipas moshës, seksit, kushteve të punës, zakoneve e festave.

   Deri vonë veshja popullore ishte shenjë dalluese, që tregonte krahinën
   etnografike. Sulova bashkë me fushën e Elbasanit dhe Dumrenë për
   kostumet popullore bënë pjesë në një njësi etnografike. (Enciklopedia
   Elbasani, faqe 306). Tashmë ajo e ka humbur gati kudo këtë domethënie
   të dikurshme, dhe tek tuk e gjen të ruajtur në veshjet e grave. Veshjet
   popullore janë përdorur në përditshmëri deri në fillim të viteve 50 të
   shekullit të kaluar, duke u zëvendësuar më pas me veshje të kohës.
   Rrallë janë mbajtur ndër të moshuar deri në fund të viteve 80.

   Në Festivalin Folklorik, Elbasan 1984 Veshja popullore e krahinës së
   Sulovës ka qenë e zakonshme dhe endej e gjitha me dorë, e mbushur me
   zbukurime të shumta, që të befasojnë për bukurinë dhe teknikën e
   punimit. Për ti prerë, qepur e zbukuruar veshjet popullore prej
   shajaku, me katër dhe dy lisa në tezgja, ishin grate që dinin ti bënin
   mire këto punë, nga disa të tilla në fshat, jo të gjitha. (Petrit Basha
   Tunja pranë kalasë, faqe 128) Ka zotëruar veshja prej leshi e bërë me
   avlëmend, e prerë dhe e qepur nga gratë në shtëpi. Me lesh
   përgatiteshin më shumë veshjet e burrave, kryesisht ato që përdoreshin
   kryesisht në dimër. Më shumë qepeshin guna, tirqe, shallvare, xhedikë
   etj. Pas leshit vijnë veshjet prej liri, e cila ishte lëndë jo vetëm
   për përgatitjen e veshjeve të brendshme, por edhe e shtrojeve të
   fjetjes. Nga të moshuarit ruhet në kujtesë përdorimi i lirit. Në
   krahinën e Sulovës dikur është kultivuar shumë bima e lirit për vet
   kushtet e mira klimaterike e tokësore që ka ajo. Këtë e tregojnë edhe
   toponimet: Linore; Lëmi i Lirit; Arat e Lirit; Bregu i Lirit etj.
   Shumica e pjesëve të veshjes popullore, e veçanërisht veshja e grave
   punohej me pëlhura pambuku të endura nga vet ato. Me pëlhura pambuku
   qepnin linjat, përparëset, lëveret, mëngët etj.

   Variante veshje të grave, foto e vitit 1970 Veshjet popullore të
   Sulovës kanë tërhequr vëmendjen e studiuesve të fushës së etnografisë,
   në mënyrë të veçantë veshja e grave. Sipas tyre, përparësja e nuseve
   sulovare (bokshja) është e veçantë,por, në përgjithësi, veshja e grave
   të Sulovës është identike me veshjen populloren gjithë trevat, e
   sidomos të Myzeqesë. Në veshjen e grave bie më tepër në sy linja e
   gjatë prej pëlhure, përparëset aq të bukura dhe lëveret e kokës punuar
   me mjeshtëri nga vet gratë. Si gratë dhe burrat mbanin brezin me motive
   të ndezura, më shumë kuq e zi që mbështillej rreth belit disa herë.
   Brezi i burrave ishte më i gjatë. Pas Luftës së Parë Botërore veshja
   popullore e burrave të Sulovës pësoi ndryshime, duke u zëvendësuar me
   veshje të kohës, ndikim direkt i veshjeve qytetare (Abas Dojaka Të
   njohim veshjet tona popullore, faqe 182.) Ndërsa tek grate veshja
   popullore u përdor deri në gjysmën e dytë të shekullit të kaluar.
   Tregtia që bënin banorët, kryesisht në pazaret e njohura të Elbasanit,
   e sidomos të Beratit, prej ndarjes që krijonte lumi i Devollit me
   pazare të tjera, por edhe prej afërsisë gjeografike me këtë qytet të
   njohur tregëtar i kohës, i detyronte të blinin pëlhura, dhe pjesë
   veshjesh të përgatitura. Natyrish që lëvizjet e shumta demografike nga
   njëra krahinë në tjetrën, për shkak të kushteve ekonomike, por edhe
   prej faktorëve të tjerë si hasmëritë, fatkeqësitë, krizat e bukës,
   epidemitë dhe lidhjet e krushqive detyruan vendosjen në krahinën e
   Sulovës, të jo pak familjeve nga Shpati, Vërça, Nahija e Beratit,
   Tomorrica, të cilat ndikuan edhe në veshjet popullore me elementë të
   tjerë.

   OLYMPUS DIGITAL CAMERA Veshja popullore e grave të Sulovës

   Në fillim të Luftës së Dytë Botërore, gratë e Sulovës preferonin veshje
   të gjata, të linjta, e me zbukurime të shumta. Ishin veshje të bukura,
   të punuara me aq mjeshtri nga vet ato. Më shumë të përhapura kanë qenë
   përparëset e endura me motive të veçanta, që në gjithë sipërfaqen
   shkëlqenin nga kombinacione ngjyrash, formash. Në përgjithësi janë
   dalluar dy variante kryesore: veshja me linjë e me jelekë dhe veshja me
   linjë e me gufe.

    Veshja me linjë

   Ajo që bënte përshtypje në veshjen e grave të Sulovës dhe pjesë
   kryesore e saj është fundi (linja) prej pëlhure pambuku dhe me kinda.
   Gjerësia e saj shkon deri në nyja e këmbës. Në krye të linjës qepej një
   copë e kthyer që futej ushkuri, me gjerësi 5 cm. Pjesë tjetër e veshjes
   ishin bluza (mëngët), prej pëlhure me vija ngjyrash të ndryshme të
   kuqe, bardha, verdha të zeza. Ajo paraqiste ca tipare të veçanta në
   prerje. Nën mëngë vishej këmisha prej pambuku, e bërë me pëlhurë vegle
   jo të bardhë, por me vija e motive të thjeshta e me krahë të gjerë, që
   vinte duke u ngushtuar në afërsi të duarve. E zbukuruar me qëndisma e
   penj, me ngjyra të ndryshme e me temina ato i jepnin një konfiguracion
   interesant. Jeleku prej stofi i zbukuruar me fije ari, vishej më tepër
   nga nuset dhe në të shumtën e rasteve qepej në qytet e Elbasanit e
   Beratit. Përparësja e pambuktë që mbahej në krahinën e Sulovës ishin
   ndër më të mëdhatë që janë mbajtur në territoret shqiptare, dhe më të
   bukurat e më të ngarkuaratpër sa i përket kompozimit të ngjyrave. Ajo
   zbukurohej në gjithë sipërfaqen e saj, e ndërmjet të cilave endeshin
   motive rombike, ku mbizotëronte ngjyra e kuqe, e verdha, portokallia,
   kafe dhe të zeza. Mbulesa e kokës (lëverja) bëhej prej pëlhure pambuku,
   në formë katërkëmbëshi, kënd drejtë, mjaft e gjerë dhe e gjatë
   njëkohësisht. Hidhej mbi kokë dhe lëshohej lirshëm për tu varur prapa
   shpatullave që shkonte deri tek thembrat e këmbëve. Përmasat e saj mbi
   150 cm e sipas gjatësisë së gruas që e mbante në kokë . Mbulesa e kokës
   zbukurohej në të katër anët me vija e motive rombike, e të ngjyrave të
   ndryshme. Kjo vishej më shumë nga nuset dhe grate e moshës së mesme,
   ndërsa gratë e moshuara e mbanin lëveren më pak të zbukuruar, ku në të
   katër anët e mbushnin me ngjyrë blu e të zezë.

   OLYMPUS DIGITAL CAMERA
   Veshja me gufe

   E njohur në veshjen e grave të krahinës së Sulovës ka qenë edhe veshja
   e linjës me gufe (bluzë), që zakonisht nuk ndryshon nga veshja e
   treguar më lart, të cilën e vishte nusja e re pas disa ditë martese
   deri në moshën e mesme. Gufja ishte prej pambuku me ngjyra të ndryshme,
   mëngët e së cilës janë mjaftë të gjerë dhe të fryra në pjesën e
   parakrahut. Rrallë në stinën e ftohtë gratë vishnin një xhoke të
   shkurtër shajaku me prerje e thjesht në ngjyrë të bardhë. Në shtresën e
   pasur të kësaj krahine gratë përdornin përveç xhokës së bardhe prej
   leshi, e ngjashme me atë të Dumresë dhe Myzeqesë, edhe mëngoren e
   bardhë të zbukuruar anash me gajtanë. Por, xhokës së bardhë i shtohej
   edhe guna e ngjashme me atë të barinjve. Në veshjet e grave të Sulovës
   janë edhe elementë të tjerë, që plotësohen me veshjet e brendshme: Të
   mbathura ishin të gjata deri te thembra e këmbës dhe prej pëlhure liri
   ose pambuku, ndërsa çorapet prej leshi e të zbukuruara me motive
   rombike, kurse opingat (qosolet) bëheshin prej lëkure lope. Stolitë në
   Sulovë kanë qenë të pakta, të cilat ishin: Unazë, vathë, varëse qafe me
   rruaza. Veshja popullore e Sulovës kishte edhe elementë të tjerë në
   periudhën e dimrit, që ishte brezi i leshtë, i cili ngjishej sipër
   linjës, i punuar me vegjë dhe me fije leshi të hollë e me ngjyrë të
   kuqe, por edhe me vija të holla kafe.

   Veshje me fustanellë Veshja popullore e burrave të Sulovës

   Në krahinën e Sulovës dikur janë mbajtur disa tipa veshjesh për burra:
   Veshje me fustanellë, me xhedikë dhe me shallvare. Veshja me fustanellë
   është mbajtur deri në prag të Pavarësisë, e cila përdorej në një masë
   mbizotëruese në Sulovë si në shumicën e krahinave jugore në Shqipëri.
   Fustanella e bërë prej pëlhure pambuku, e punuar në shtëpi, me gjatësi
   deri në gju, dhe me 30- 100 pala, shkruan Abaz Dojaka në librin Të
   njohim veshjet tona popullore, faqe 188. Ajo është mbajtur sipas
   gjendjes ekonomike dhe shtresës shoqërore. Dhe përbën një element të
   kostumit kombëtar shqiptar. Sa i përket veshjes me fustanellë
   mbështetur në dokumenta, por edhe histori gojore del se është përdorur
   në raste festash, gëzimesh, fejesa, dasma etj dhe nuk ishte veshje
   pune. Elementët që e plotësonin këtë veshje ishin: Jeleku dhe mëngoret
   prej shajaku të bardhë e të zbukuruar me gajtanë. Në krahinën e Sulovës
   janë mbajtur edhe jelekë e mëngore prej cope të qëndisur me gajtanë
   ari, të blerë në pazaret e Elbasanit, Beratit, Korçës, që më shumë këto
   i mbanin shtresat e pasura. Në kokë burrat sulovarë mbanin takie të
   bardhë e ngjashme me atë të Myzeqesë. Më vonë është përdorur qeleshe
   prej haseje. Kjo më shumë si depërtim i saj nga krahina e Shpatit.
   Këmisha pregatitej prej kambriku me mëngë të gjëra të gjata. Fanella
   thurej prej leshi. Në këmbë visheshin opinga me lëkurë kafshësh me majë
   të kthyer me një xhufkë leshi të kuqe ose të zi. Si mbathje në këmbë
   janë mbajtur çorape leshi. Mbi çorapet vishnin deri në gju tirqe të
   bardha prej shajaku, që ishin një tjetër pjesë e kostumit popullor.
   Kostumi gjithashtu kishte të veçantë një brez të leshtë, që ngjishej
   pas belit. Ai ishte i gjatë deri 2 m, dhe i gjerë 15 cm, i thurur me
   ngjyra të ndezur e të punuar nga vet gratë në shtëpi.

   Veshja me xhedikë

   Pas daljes nga përdorimi i fustanellës, edhe në Sulovë si krahinat
   rrotull saj filloi të përhapet kryesisht veshja me xhedikë. Xhedikët
   ishin një lloj pantallonash shajaku të bardhë, të cilat më vonë u bënë
   të zeza deri në nyje të këmbës. Kjo veshje plotësohej me këmishën, të
   mbathurat, jelekun, mëngoren, opingat, takien e bardhë. Kjo veshje e
   thjeshtë popullore është mbajtur me disa ndryshime në jetën e
   përditshme të banorëve që nga fëmijët deri tek të moshuarit.

   Veshja me shallvare

   Për veshjen me shallvare, specialistët e etnografisë kanë theksuar se
   është përdorur në Sulovë dhe në shumë krahina të tjera në fillim të
   viteve 30 të shekullit të kaluar. Ajo është mbajtur nga të gjitha
   moshat. Ajo përgatitej në tezgja prej leshit të deles dhe qepeshin në
   shtëpi nga gratë me një prerje të thjeshtë. Pjesë përbërëse të kësaj
   veshje ishte këmisha prej pëlhure të pambuktë, xhamadani, mëngorja prej
   shajaku të zbukuruar me gajtanë, të mbathurat prej liri, çorape të
   ngjashme me të Myzeqesë, opinga prej lëkure lope, dhe takie prej
   pëlhure. Veshja e mësipërme në dimër plotësohej me gunën prej lesh
   dhie.

   Me zhvillimet social – ekonomike, që solli gjysma e dytë e shekullit të
   kaluar, veshjet popullore edhe në krahinën e Sulovës, dolën nga
   përdorimi gradualisht, duke mbetur kujtime të një kaluare të largët.
   Veçse, do të jenë festat popullore, fejesat, dasmat, festivalet
   folklorike, këto ngjarje të shënuara të shpirtit të popullit, që të
   nxirren nga arkëzat këto veshje popullore. Janë vlera, të cilat i
   flasin kohës, për të pasur çfarë t’u tregojmë brezave, si thesare të
   trashëgimisë kulturore.

   [INS: :INS]
       Pjesë Veçori Sulovarët Studiuesi Petrit Basha Veshjet Deri Sulova
       Dumrenë Enciklopedia Elbasani Tashmë Rrallë
       Festivalin-Folklorik-Elbasan Festivalin Folklorik Elbasan Veshja
       Petrit Basha Tunja Pas Nga Linore Lirit Arat Bregu Shumica Variante
       Sipas Myzeqesë Brezi Pas Luftës Parë Botërore Abas Dojaka Të Ndërsa
       Tregtia Devollit Natyrish Shpati Nahija Tomorrica Veshje
       OLYMPUDIGITACAMERLuftës Dytë Botërore Ishin Ajo Gjerësia Jeleku
       Mbulesa Hidhej Kjo Gufja Dumresë Por Stolitë Sulovë Unazë
       Pavarësisë Shqipëri Fustanella Abaz Dojaka Dhe Elementët Korçës
       Shpatit Fanella Mbi Kostumi Xhedikët Veçse Janë

   Please enable JavaScript to view the comments powered by Disqus.

Rrëfimi ndryshe i Blendi Fevziut: Rroga, Berisha, njohja me bashkëshorten dhe
pasionet

   >

Eni obani, jashtë profilit të avokates: Pse bashkëshorti nuk ka dëshirë të
dalë në publik

   >

Fjalimet më të fuqishme që femrat kanë bërë gjatë 2016-ës


Aktorët indianë Aishwarya Rai dhe Sharukh Khan ribashkohen pas 14 vitesh


Mëson se do të bëhet vëlla, djali shpërthen në lot pasi lexon mesazhin e
prindërve

   >

VIDEO/ Tu luta, publikohet kënga më e re mes Florit dhe Shkurtes

   [INS: :INS]

Reklama

   [INS: :INS]

Lajmet e fundit

       ia del
       SHBA
       tjera
       sulltan
       përkujdesjes

Reklama

   [INS: :INS]

Rreth nesh

   Infoarkiva është një projekt i mirëfilltë informatik. Sistemi ka si
   qëllim grumbullimin e informacionit mediatik shqiptar, përpunimin e tij
   bazuar mbi teknika auto-inteligjente dhe më tej prezantimin tek të
   gjithë përdoruesit. Aktualisht i gjithë ky informacion mblidhet
   nëpërmjet internetit me anë të agjentëve tanë të informacionit.

Abonime

   Abonohuni per te pare lajmet e fundit direkt ne emailin tuaj

Mbështetës

   Hostuar nga Host.al .AL Domain
   Mbeshtetur dhe nga Shqiperia.com , RealEstate.al, Auto.al

Na ndiqni në rrjetet shoqërore


   Një Projekt i ShqiperiaCom 2008-2016.
   Të gjitha të drejtat e lajmeve u përkasin autorëve dhe publikuesve
   Shqiperia.com Portali Shqiptar Logo
