    #XL Press - Communications Media » Feed XL Press - Communications
   Media » Comments Feed alternate alternate

   MBYLLE
     * Ballina
     * Lajme
     * Ekonomi
     * Kulturë
     * Magazina
     * Shëndetësi
     * Sport
     * Teknologji
     * Sociale
     * Opinion

   Wednesday, December 28, 2016
     * Ballina
     * Për ne
     * Kontakt
     * Marketing
     * Arkiva

     *
     *

     * Ballina
     * Lajme
     * Ekonomi
     * Kulturë
     * Magazina
     * Shëndetësi
     * Sport
     * Teknologji
     * Sociale
     * Opinion
          + Opinion

Femra është koha për mundësi të mëdha dhe ne duhet të…
            Opinion

Shqiptarët në Maqedoni u bashkuan në kuvend bashkëkohor
            Opinion

Tri qasjet për Ballkanin dhe e ardhmja e shqiptarëve.*
            Opinion

Aleppo: E vërteta që media perëndimore refuzon të trasmetojë
            Opinion

Letër Kryeprokurorit: A dëshiron të mbahesh mend si Aleksandri i Madh…

   ____________________ Kërko
   Shtëpi Shëndetësi
   Neurodermitis – kur kruajtja bëhet e padurueshme

     * Shëndetësi

Neurodermitis – kur kruajtja bëhet e padurueshme

   02/09/2013
   0
   Shpërndaje në Facebook
   Tweet në Twitter

   Fëmijët, që vuajnë shumë nga neurodermitis, nuk mbyllin sy gjatë
   gjithë natës. Ata kruhen në gjumë pa vetëdije, thotë Stephan Meller,
   dermatolog në klinikën universitare të Dyseldorfit, Universitätsklinik
   Düsseldorf.

   Në Gjermani afro dhjetë deri 15 përqind e fëmijëve janë të prekur nga
   neurodermitis dhe rreth tre përqind e të rriturve. Edhe për Europën
   vlejnë të njëjtat shifra. Statistika globale mbi sëmundjen deri tani
   nuk ka, por ajo shfaqet kryesisht në vendet e industrializuara.
   Neurodermitis, një inflamacion kronik i lëkurës, është sëmundja më e
   shpeshtë e lëkurës te foshjnat dhe fëmijët.
   Fëmijët e vegjël kruhen parreshtur Fëmijët e vegjël kruhen parreshtur

   Një nga simptomat më të rënda është kruarja e fortë, e padurueshme. Një
   torturë, jo vetëm për fëmijën, por edhe për prindërit. Një zgjidhje
   është që fëmijëve t’u vishen dorëza speciale, ose t’u priten thonjtë,
   në mënyrë që të mos kruhen, derisa t’u dalë gjak.

   A është shpëtim kortizoni?

   Lëkura është tepër e thatë, e skuqur dhe me kore. Nga kruarja e
   vazhdueshme lëkura pezmatohet, aty mund të hyjnë bakterie, që
   shkaktojnë infeksione. Një rreth vicioz. Për të ulur pezmatimin dhe për
   të lehtësuar kruarjen jepet kortion, zakonisht në formën e pomadave dhe
   kremërave. Por kortizoni ka edhe efekte anësore: lëkura mund të bëhet
   më e hollë, enët e gjakut më të ndjeshme, dhe kjo bën që lëkura të këtë
   tendencë të infektohet. Kortizoni si mjekim i përhershëm nuk është
   zgjidhja optimale, por në rastet akute ai është i pazevëndësueshëm.

   Sëmundja përparon në faza. Në këtë kohë shtohet pezmatimi dhe kruarja.
   Sa kohë zgjasin këto faza dhe sa shpesh ndodhin, ndryshon nga rasti në
   rast. Tek shumë njerëz ato rrallohen me rritjen e moshës. Simptomat
   mund të mposhten, por neurodermitis nuk është i shërueshëm, thotë mjeku
   Stephan Meller. “Neurodermitis është një sëmundje e trashëguar. Ndodhet
   në gjenet tona, pavarësisht nëse ne na krijohet neurodermitis apo jo,
   në situata të caktuara, dhe nga faktorë të caktuar. Këtë predispozitë
   ne nuk mund ta ndryshojmë.

   Sëmundje e trashëguar?

   Shkaqet janë të shumta. Rrobat e forta, apo prej leshi janë shumë të
   këqija për njerëzit me neurodermitis. Për to ka veshje speciale me
   përmbajtje argjendi, sepse argjendi ka veti antibakteriale. Kështu
   evitohet sa më shumë të jetë e mundur acarimi i lëkurës.

   Neurodermitis nuk është ngjitës, por lëkura e skuqur dhe e pezmatuar u
   duket fëmijëve e frikshme dhe e sikletshme. Nga kjo sëmundje vuajnë
   kryesisht fëmijët dhe të rinjtë. Rene Pfeifer ka qenë vetë i sëmurë.
   “Në kopsht kisha problem të madh, sidomos kur luanim. Fëmijët e tjerë i
   shihnin pjesët e dëmtuara të lëkurës dhe shpesh nuk dinin si të
   silleshin me mua.

   Por 30 vjeçari i sotëm është një nga ata, tek të cilët sëmundja me kohë
   jo vetëm që u reduktua, por u zhduk fare. Që kur ka qenë gjashtë vjeç
   nuk i janë shfaqur më simptomat dhe lëngimet. Atij iu shfaq sëmundja,
   kur ishte tre muajsh. “Më bënë një ditë një vaksinë dhe më vendosën
   përsëri në krevat, isha fëmijë i shëndetshëm pa asnjë shenjë
   neurodermiti, apo diçkaje tjetër. Të nesërmen prindërit nxorën nga
   shtrati i vogël një gjë të vogël të kuqe, që ishte bërë gjak duke u
   kruajtur. Ai gjatë gjithë natës ishte bërë plagë nga të kruajturit.
   Shumë shpejt prindërit e tij krijuan një grup vetëndihme, Shoqatën
   Federale të Neurodermitis Bundesverband Neurodermitis e.V. Kjo ka
   ndodhur para 30 vjeteve. Ndërkohë Rene Pfeifer është vetë kryetar dhe
   drejtor ekzekutiv i shoqatës.

   Foshnjat kanë neurodermit kryesisht në fytyrë, krahë dhe këmbë, por
   edhe në shpinë. Në rastin më të keq në tërë trupin. Një shenjë e parë e
   sëmundjes të lëkurës mund të jenë koret në lëkurën e kokës, nga e cila
   vuajnë shumë foshnja. Këto ndryshime të lëkurës zakonisht zhduken pas
   foshnjërisë, por jo gjithmonë. Sëmundja shfaqet edhe në bërryla, prapa
   gjunjve, në qafë.

   Shkaktarë të ndryshëm
   Nganjëherë shoqërohet me alergji. Nganjëherë shoqërohet me alergji.

   Shkaqet e sakta të sëmundjes inflamatore të lëkurës nuk janë të
   njohura, por shkaktarë mund të jenë “stresi, alergjitë, ose edhe
   bakteret dhe kërpudhat, që mund të jetojnë në lëkurën tonë, shpjegon
   Stephan Meller. “Faktorë rreziku janë edhe ndotësit e mjedisit, si
   gazrat industriale dhe ato të makinave.”

   Për pacientët më e keqja nuk është dhimbja e pjesëve të pezmatuara, por
   kruarja e vazhdueshme irrituese. Kështu mjekët kanë krijuar një shkallë
   për të matur kruarjen, të ngjashme me atë, që mat dhimbjet: “Ajo
   përdoret në studime, ku pacienti e përcakton në një shkallë prej një
   deri në dhjetë nivelin e nevojës për t’u kruar. Por kruarja nuk është
   gjithmonë e njëjta, ajo ka veçori të ndryshme. “Dhe me anë të
   pyetësoreve bëhen përpjekje për t’i karakterizuar veçoritë, për të
   marrë sa më shumë vesh mbi sëmundjen dhe për të zhvilluar ilaçet, që e
   bëjnë më të lehtë jetën e të sëmurëve me neurodermitis. /DW/


   SHPËRNDAJE
   Facebook
   Twitter
     *

       IFRAME:
       http://www.facebook.com/plugins/like.php?href=http://www.xlpress.tv
       /neurodermitis-kur-kruajtja-bhet-e-padurueshme/&layout=button_count
       &show_faces=false&width=105&action=like&colorscheme=light&height=21

     * tweet

   XL Press

ARTIKUJ TË NGJASHËMMë shumë nga Autori

   Shëndetësi

Pesë substancat të cilat krijojnë më së shumti varshmëri në planet

   Shëndetësi

Përse nuk duhet shtrydhur kurrë puçrrat

   Shëndetësi

Gripi dhe ajri i ndotur shtojnë dukshëm numrin e pacientëve

S'KA KOMENTE

     * rectangle-example-1-1
     * Caption Text2

Të Rekomanduara

Kandidatët e LDK-së nga Gjilani do të jenë zë i fuqishëm...

   01/06/2014

NATO i miraton Kosovës statusin e vëzhguesit në Aleancë

   31/05/2014

Sukseset kulmore të futbollit shqiptar

   17/10/2015

Pse gjelat zgjohen të parët dhe këndojnë çdo mëngjes?

   16/04/2014
   Më shumë

   RRETH NESH
   XL-Press eshte portal i pavarur...
   Na Kontaktoni: [email protected]

   Na ndiq

     * Marketing
     * Kontakt

   © Copyright 2016 - XLPress.tv
