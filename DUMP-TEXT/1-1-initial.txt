   [logo_crib.jpg]
   [logo_a.jpg]

                   [fb8daf730b7244eab134b4a9cdb69b8e.gif]



     [date_button.jpg]
   [icon.gif]
   PËR NE  VEND PUNE
   [icon.gif]
   [368cbd4ce97e4e6eb540bd2e3fa2bcdb.jpg]
   [00091e8166d34d7da540028538750bc7.jpg]   [mobile20.jpg]
   [c2cbad8be83342a9bac758d42563efea.jpg]   [srge5y45.jpg]
   [seacher_l.jpg] ( ) cri (*) albanian.cri.cn __________________ search

   Faqja e parë | Lajme | Kina Sot | Fokus ekonomik | Kultura | Kozmopolit
   | Shëndeti | Fjala në Lajm | Koment për RJK |  Muzikë | Revista "Ejani"

   [space.gif]

   Riciklimi i veshjeve [litsen1.gif]
   2015-10-07 11:10:12 CRI Komenti juaj [pint.gif] Printoni

   20151005veshje

   Në Shangai ka vetëm dy male. Njëri, që ndodhet në Parkun Turistik
   Kombëtar Sheshan është destinacioni i udhëtimit më i pëlqyer për
   banorët e distriktit Songjiang. Kurse, tjetri që injorohet nga njerëzit
   është një "mal" plehrash.

   22 mijë tonë plehra "prodhohen" çdo ditë në Shangai, ndërsa 70% e tyre
   transportohen drejt vend-grumbullimit Laogang, që zë një sipërfaqe prej
   4.1 milionë metra katrore në zonën Pudong. Kjo sasi e madhe plehrash
   kërkon ndërhyrje urgjente për të gjetur një rrugë zgjidhje.

   "Në sasinë e përgjithëshme të mbetjeve ka edhe nga ato që ende kanë
   vlerë. Prandaj, ne duhet ta trajtojmë me seriozitet riciklimin e tyre.
   Për këtë, na duhen politika më të favorshme, krijimi i një sistemi më
   efektiv, duke shtuar vlerat e produkteve të ricikluar", tha Sun
   Huaibin, zv.Sekretar i përgjithshëm i Këshillit Kombëtar të Tekstileve
   dhe të Veshjeve të Kinës.

                   [df235811bf6e40d69afed57d1d72d7a8.jpg]

   Ka shumë mënyra për të ulur prodhimin e mbeturinave dhe riciklimi i
   produkteve tekstile është një ndër to. Sipas të dhënave të publikuara
   nga Këshilli Kombëtar i Tekstileve dhe i Veshjeve, riciklimi i të
   gjitha produkteve skarco tekstile mund të kursejë energji sa 24 milionë
   tonë naftë e papërpunuar.

   Përveç kursimit të energjisë, riciklimi i veshjeve mund të ndihmojë në
   pakësimin e lëshimit të karbonit në Kinë. Një raport i agjencisë
   zyrtare të lajmeve Xinhua thotë se riciklimi i tekstileve mund të ulë
   80 milionë tonë dioksid karboni, që lëshohet në vit në mbarë Kinën.

   Mirëpo, vetëm më pak se 10% e mbetjeve tekstile mund të riciklohet në
   qytetet kryesore si Shangai dhe Guangzhou.

   Që nga viti 2011, bashkia e Shangait hartoi një projekt për këtë
   çështje, duke u ofruar distrikteve të ndryshme të qytetit 2000 kuti
   riciklimi për veshjet e përdorura.Vitin e kaluar në këto kuti janë
   mbledhur 1100 tonë rroba të hedhura.

   "Njerëzit prodhojnë plehra dita ditës dhe nuk interesohen për mënyrën e
   trajtimit të tyre me djegie apo groposje, madje as për dëmet që mund të
   krijojnë për mjedisin tonë. Nëpërmjet praktikave të riciklimit, ata
   mund të binden të kontribuojnë për të përmirësuar mjedisin natyror",
   tha znj. Yang Yinghong, e cila është kryetare e bordit të kompanisë
   Shangai Yuanyuan Industrial Co Ltd., një ndër tre ndërmarrjet që merren
   me zbatimin e këtij projekti, të iniciuar nga qeveria.

   Vitin e kaluar, 21.32 ton veshje dimërore që ishin në gjendje të mirë u
   dërguan nga Shangai për të ndihmuar qytetarët në vështirësi ekonomike.
   Ndërkohë, vullnetarët thurën me riciklim 1.15 ton triko për nxënësit në
   nevojë, në rajonet e varfëra.

   Që nga viti 2012, vullnetarët kanë thurur mbi 5000 triko me fije leshi
   të ricikluara për shkollat e posaçme në provincat Anhui, Guizhou,
   Shaanxi etj., që mbulojnë të gjitha shpenzimet e nxënësve në vështirësi
   ekonomike. Kurse, veshjet verore, pas procesit të dezinfektimit janë
   shndërruar produkte sanitare si shtupë dyshemesh, leckë pastrimi etj.

   Krahas zhvillimit ekonomik, kinezët shpenzojnë afro 258 miliard dollarë
   amerikanë çdo vit për blerjen e veshjeve. Sipas një sondazhi të kryer
   kohët e fundit nga kompania Contact Lab në Milano, në disa metropole
   kineze buxheti mesatar për blerjen e një produkti luksoz ka arritur
   deri në 1010 dollarë amerikanë.

   4/5 e qytetarëve në Shangai që morën pjesë në sondazh thanë se kanë
   blerë më shumë se një produkt luksoz vitin e kaluar. Gati 91% e tyre,
   pohuan se do të blejnë produkte të tjera të shtrenjta në gjashtëmujorin
   e ardhshëm. Kurse vetëm 77% e qytetarëve në Nju Jork e kanë shprehur
   këtë dëshirë gjatë sondazhit.

   Zhvillimi i shpejtë i biznesit të modës po nxit njerëzit të blejnë më
   shumë veshje se sa u duhen, duke krijuar edhe më shumë rroba të
   përdorura. Kështu tha Zhang Na, dizenjuese që punon për një projekt mbi
   ripërdorimin e veshjeve të hedhura, të cilat vlerësohen si veshje
   "jashtë modës". Si një dizenjuese e pavarur, Zhang ka organizuar një
   sfilatë mode në vitin 2011 në Austri me një koleksion të ri. Në sfilatë
   vlerësimet e spektatorëve u shtuan kur ata mësuan se mbi 20 veshje të
   koleksionit ishin ricikluar.

   E rritur në një familje me atmosferë të theksuar akademike dhe
   artistike, Zhang ka mbaruar studimet për dizenjim në Mod'Art
   International Paris dhe në Akademinë e Arteve të Xi'an-it para se të
   zhvendosej në vitin 2004 në Shangai. Sipas saj, këtu mund të hyhet më
   lehtë në industrinë e modës dhe i pëlqen pasi është qyteti ku banonte
   shkrimtarja qe saj e preferuar Eileen Chang.

                   [e14ba1ce43a441878f664253b614824d.jpg]
                                  Zhang Na

   Në 2008 Zhang krijoi markën e saj të modës Fake Natoo dhe pas 3 vjet
   zhvillimi të biznesit të saj, ajo nisi të mendonte për domosdoshmërinë
   e prodhimit të veshjeve të reja në çdo stinë. Ajo kuptoi se në vend të
   dizenjimit të rrobave mund të jetë më interesante të shndërrojë veshjet
   jashtë modës në produkte të reja. Me këtë ide, ajo krijoi "Reclothing
   Bank" në vitin 2010 për t'u dhënë rrobave të përdorura një jetë të re.
   Veshjet e para ajo i paraqiti gjatë koleksionit të saj në sfilatën e
   modës në Austri.

   "Ndjej gëzim kur shoh se markat e modës si Zara dhe H&M po u ofrojnë të
   rinjve më shumë shanse të blejnë veshje me çmime të arsyeshme, por me
   dizenjim në nivel të lartë si ai i markave luksoze. Por, pyetja është
   që a na duhen kaq shumë veshje të reja", tha znj. Zhang.

   Që nga viti 2010, ajo ka ripunuar gati 500 veshje për Reclothing Bank
   dhe shumica e tyre u shitën në tregun e brendshëm.

   Megjithëse rrobat origjinale janë falas, procese si pastrimi,
   dezinfektimi, thurja, ridizenjimi dhe riprodhimi kushtojnë. Për të
   mbaruar një produkt, Zhangut i duhet të punojë mbi 2 javë.

   "Çdo copë pëlhure ka karakteristikat e veta, por unë duhet ta përshtas
   atë me kohën moderne", tha Zhang Na.

   Lidhur me suksesin e arritur në biznes ajo thotë se gati gjysma e kohës
   së saj përdoret për Reclothing Bank. Zhang nuk ka plan të zgjerojë
   projektin, por beson se është vetëm çeshtje kohe që njerëzit ta
   kuptojnë parimin e riciklimit të rrobave.

   Në vitin 2013, gjigandi suedez i shitjeve me pakicë të veshjeve "H&M" u
   bë kompania e parë në botë e biznesit të modës që shpalli programin
   global të riciklimit të rrobave, që njihet si "Garment Collecting
   Initiative". Tani, kjo kompani që ka pasur ekspansion të shpejtë në
   Kinë lejon klientët të dhurojnë veshje të tyre të padëshiruara në
   cilindo degë dyqani të saj në mbarë botën.

   "Veshjet pavarësisht materialit, markës apo në çdo lloj situate janë të
   pranueshme. Në kthim, klientët mund të fitojnë kupon nga ana jonë për
   ta përdorur në blerjen e ardhshme", tha Magnus Olsson, menaxheri i H&M
   për Kinë.
   分享按钮
   [facebooklogo-1.jpg] [weibologo-2.jpg] [mobilelogo-3.jpg] [erwei-4.jpg]
   [pinterset11.jpg]
   Mrekulli

                   [d5205b8b02c94e3990c74e0e7ad58fd2.jpg]
                        Cecilia Cheung [litsen1.gif]

                   [02229be758354abc9bbf53c7daec01a8.jpg]
                        Jennifer Lopez [litsen1.gif]

                   [cfa2c47f813042019050419471794de8.jpg]
                          Wang Leehom [litsen1.gif]

                   [101891d838c046be9a22e8157a970f50.jpg]
              Këngët shqiptare më të klikuara [litsen1.gif]

                               më tepër>>
   Një brez , një rrugë
   Kina dhe Europa Qendrore e Lindore
   Mjekësia tradicionale kineze
   [space.gif]
   [play_r_02_03_x.jpg]
   [space.gif]

                                 Komenti im

   Forum
   Sondazh me dëgjuesit për dy sesionet e vitit 2015 në Kinë
   Voto tani, shijo falas më vonë
   [content_b.jpg]
   [space.gif]
   Artikuj top
   Rubrika top
   v BE-SHBA, mosmarrëveshje në rritje
   v Gjenevë, ambasadori i Kinës takon të dërguarin e OKB-së për Sirinë
   v Ekonomia amerikane përfiton nga rritja e investimeve kineze
   v Kinë: 357 zyrtarë të ndëshkuar për skandalin e vaksinave
   v 2016-2017,FMN ul parashikimin e rritjes ekonomike globale
   v Siri: Televizioni shfaq pamje të terroristëve që hyjnë nga Turqia
   v Histori
   v Muzikë
   v Dy për shtatë
   v Shendeti
   v Biznesi
   v Kozmopolit
   v Kinë-Shqipëri
   v Fokus ekonomik
   [space.gif]
   Foto top

                   [77a28197bd294e1092e3793a2b735a9a.jpg]
   "I dashur stres, më mirë ndahemi": 10 këshilla si të luftoni stresin
                                [litsen1.gif]

                   [6f09d47bffb645988733eff905f3be8d.jpg]
         Mendime dhe energji pozitive, jetë pozitive [litsen1.gif]

                               më tepër>>

             China Radio International.CRI. All Rights Reserved.
                    16A Shijingshan Road, Beijing, China

   [0]
