   [INS: :INS]

   ×
     * Showbiz
     * Aktuale
     * Ai & Ajo
     * Për Jetë
     * Shëndetësi
     * Kuriozitete
     * Gatojca
     * Horoskopi
     * Revista
     * Magjistarja

   Copyright © 2016. Të gjitha të drejtat e rezervuara N.B Kosovarja.
   [logo-kosovarja.svg?sdkj287s76g]
     * Showbiz
     * Aktuale
     * Ai & Ajo
     * Për Jetë
     * Shëndetësi
     * Kuriozitete
     * Gatojca
     * Horoskopi
     * Revista
     * Magjistarja

Pse nuk shiten Plisat

   2015-02
   Pse nuk shiten Plisat

   Pas 110 vjetësh traditë familjare, Naxhi Gjurgjealo po mendon ta
   ndërrojë biznesin. Nga një prodhues i plisave, thotë se do të bëhet
   prodhues i kapelave moderne. Jo pse është dëshirë e tij, porse, sipas
   tij, plisi ka humbur në vlerë. Atë e blejnë gjithnjë e më pak njerëz.

   “Kanë mbetur vetëm disa pleq të fshatrave dhe disa të rinj që po i
   blejnë për festa. Ka ditë e javë kur asnjë plis nuk e shes”, tregon
   Gjurgjealo, prodhues plisash nga Prizreni.

   Një shtëpi e pa meremetuar, e cila nga larg jep pamjen sikur të ishte e
   braktisur, është “fabrika” e plisave. Gjendet në hyrje të qytetit të
   Prizrenit. Nga jashtë asgjë nuk të lë përshtypjen se aty bëhet aq shumë
   punë për prodhimin e simbolit kombëtar, të dytin pas flamurit, e cila
   në fund paguhet vetëm 2 euro e gjysmë. Brenda punëtorisë ishte i
   pamundur qëndrimi i gjatë. Nga fijet e leshit të shpërndarë gjithandej
   të zihej fryma. Ato ishin të ngjitura në mur, në makina, në tavan e
   dysheme. Gjurgjealo bën të ditur se atë e blen nga Turqia me çmim shumë
   të shtrenjtë.

   “Është i firmës ‘Merinos’, lesh i pastër delesh”, thotë ai tek sa
   tregon tubën e madhe të leshit që e kishte lënë në një dhomën e mbuluar
   gjithandej nga pluhuri prej leshi.

   Nga këtu fillon gjithçka rreth prodhimit të plisit. Dhe pastaj janë një
   sërë procedurash, të gjata, të vështira, derisa një plis të jetë gati
   për t’u vënë në kokë.

   Gjuergjelo tregon se leshi së pari pastrohet me dorë, e pastaj futet në
   makinën për lënurje. E pastaj, nga aty, futet në makinën tjetër ku tuba
   e leshit merr formën e parë si të plisit. Por, ky është vetëm fillimi i
   prodhimit të një plisi. Ka ende shumë punë deri në finalizim.

   Pasi të dalë nga aty, tuba e leshit në formë koni, vihet në kallëp. Për
   t’i dhënë formë aty ishin menduar disa kallëpe prej druri dhe metali.

   “Këtu e ngjeshim me dorë plisin, e ngjeshja është e rëndë. E ngjeshim
   aq shumë sa ndodh edhe të gjakosen duart”, thotë Gjurgjealo. Megjithatë
   buzëqesh pak kur e tregon se si bëhet kjo punë. Thotë se këtu pasur
   shumë kujdes, sepse plisi nuk bën të përlyhet ne gjak. Atë gjakun e
   nyjave të gishtërinjve, me të cilët tundet gjatë brenda leshi, derisa
   të marrë formë. /Koha Ditore/
   Tweet
   Lexo Revisten Online
   [1.jpg]

Dhjetor, 2016

€ 1.99

   | Blej Tani

Kë do ta tronditë Ari Blue?

Edhe këtu jetohet...

Tre lot festivë!

Një emër: Enver Idrizi

   [INS: :INS]
   Lajmet e fundit

   [INS: :INS]

   [logo.png]

   Portali kosovarja-ks.com është themeluar në nëntor të vitit 2008 nga
   revista Kosovarja.
   [email protected] [email protected] Tel: +381 38 51 75 75 - MOB: +377
   44 14 34 48;

   Na ndiqni në
   Partnerët
   [kuzhina-shqiptare-logo-small-1.png]
   [shkabaj.png]
   Gazeta Express
   Gazeta Blic
   Gazeta New Born
   Bota Press
   Reportieri
   Lajmi net

   Lexo të gjitha lajmet nga arkiva.

   Copyright © 2016. Të gjitha të drejtat e rezervuara N.B Kosovarja.
