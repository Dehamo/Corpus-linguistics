   [logo_crib.jpg]
   [logo_a.jpg]

                   [fb8daf730b7244eab134b4a9cdb69b8e.gif]



     [date_button.jpg]
   [icon.gif]
   PËR NE  VEND PUNE
   [icon.gif]
   [368cbd4ce97e4e6eb540bd2e3fa2bcdb.jpg]
   [00091e8166d34d7da540028538750bc7.jpg]   [mobile20.jpg]
   [c2cbad8be83342a9bac758d42563efea.jpg]   [srge5y45.jpg]
   [seacher_l.jpg] ( ) cri (*) albanian.cri.cn __________________ search

   Faqja e parë | Lajme | Kina Sot | Fokus ekonomik | Kultura | Kozmopolit
   | Shëndeti | Fjala në Lajm | Koment për RJK |  Muzikë | Revista "Ejani"

   [space.gif]

   8 pjesët e trupit që sulmohen më shpesh nga i ftohti [litsen1.gif]
   2013-11-29 15:36:40 CRI Komenti juaj [pint.gif] Printoni

   20131129shendenti

   Sipas Mjekësisë Tradicionale Kineze në trupin e njeriut gjenden 8
   pjesë, të cilat janë më të sulmuarat nga i ftohti. Për këtë është e
   rëndësishme që të ndërmarrim të gjitha masat e duhura, veçanërisht
   gjatë stinës së dimrit.

   1. Këmbët

   Këmbët janë pjesa më e sulmuar nga i ftohti. Një fjalë e urtë thotë se
   "kur këmbët janë të ftohta, i gjithë trupi është i ftohtë."

                   [e6d7cad77df14a9daad5190a83899528.jpg]

   Për shkak se këmbët kanë distancën më të lartë nga zemra ekziston
   shpesh problemi i qarkullimit jo të mirë gjakut në stinën e ftohtë të
   dimrit. Nëse energjia e trupit është e pamjaftueshme, mund të kërkohet
   ndihmë nga energjia e jashtme. Metoda më e mirë dhe e shëndetshme është
   futja e këmbëve në një enë me ujë të ngrohtë çdo ditë, për të nxitur
   qarkullimin e gjakut dhe ngrohur trupin në tërësi. Çdo herë,
   kohëzgjatja duhet të jetë 20 minuta, temperatura e ujit duhet të jetë
   afro 42 gradë. Në të njëjtën kohë, mund të bëni masazh këmbësh, sidomos
   në qendër të saj, ku ndodhet një pikë akupunkture e cila quhet
   "Yongquan" për të nxitur punën e organeve të brendshme. Përveç kësaj,
   këshillohet veshja e këpucëve të mira dhe çorapeve të përshtatshme dhe
   pambuku.

                   [dd845e98cff543b58123fd21a5af2eb9.jpg]

   2. Beli

   Beli është pjesa e dytë që sulmohet nga i ftohti. Në zonën e belit
   ndodhen veshkat, të cilat janë shumë të ndjeshme ndaj motit të ftohtë.
   Tek burrat, ftohja në këtë pjesë të trupit do të shkaktojë humbje fuqie
   dhimbje mesi po ashtu edhe impotencë, ndërsa tek femrat mund të ketë
   çrregullime menstruale. Prandaj në stinën e dimrit duhet të visheni
   mirë. Mund të fërkoni duart me njera-tjetrën dhe më pas i vendosni në
   bel. Kjo metodë për ngrohjen e mesit mund të përdoret 50 herë në
   mëngjes dhe 50 herë në mbrëmje. Sipas Mjekësisë Tradicionale Kineze,
   kjo metodë mund ta furnizojë veshkën me më shumë energji "Yang".

                   [1b58acb530424970ab5a25df12719ddc.jpg]

   3. Koka

   Sipas MTK-së, koka ka më shumë energji "Yang", që vjen nga organet e
   brendshme. Pjesa më e madhe e meridianëve janë të lidhura me këtë
   pjesë. Për shkak se koka preket më shpesh nga i ftohti, njerëzit shpesh
   kanë dhimbja koke, dhimbje dhëmbësh, sinusit etj. Sipas studimeve, kur
   temperaturat janë rreth 15 gradë, njerëzit, të cilët nuk mbajnë kapele
   humbasin 30% të energjisë nëpërmjet kokës. Kur temperatura ulet deri në
   4 gradë, energjia e humbur arrin në 60%. Prandaj, në stinën e dimrit
   duhet të kujdesemi shumë për kokën, duke mbajtur kapuç. Përveç kësaj,
   mund t'i krihni flokët mbi 100 herë çdo mëngjes për të nxitur
   qarkullimin e gjakut në kokë dhe ngritjen e energjisë "Yang".

                   [83efac34afa44865a2309f41358787e7.jpg]

   4. Qafa

   Qafa është një pjesë e rëndësishme e trupit, që lidh kokën me trupin.
   Ajo është dhe "rruga e kalimit" të ushqimeve. Shumë arterie kalojnë
   nëpër qafë, prandaj, ku ajo sulmohet nga i ftohti, mund të jetë një nga
   shkaqet për spondiliartrozë, faringiti, sëmundjet cerebrovaskulare në
   të ardhmen. Në dimër, më mirë që qafa të jetë e mbështjellë me golf apo
   me jakë. Këshillohet dhe mbajtja e shallit sidomos për të moshuarit.
   Kjo metodë e thjeshtë mund të parandalojë hipertensionin dhe sëmundjet
   kardiovaskulare.

                   [061f22bf8b714ffc87b1b32b585deaa5.jpg]

   5. Gjuri

   Prekja e gjurit nga i ftohti mund të shkaktojë dobësimin e kyçeve dhe
   mund të shkaktojë artrit. Prandaj, ruajeni shëndetin e gjurit dhe mos
   bëni aktivitetete të sforcuara sportive. Jo vetëm në stinën e ftohtë të
   dimrit, por edhe në mot me shi dhe dëborë, si dhe duhet të keni kudjes
   nga lagështira.

                   [2cb885c6e21c47fb8c82d1334b5a7a02.jpg]

   6. Veshi

   Veshi është një organ shumë i vogël, por ka një sipërfaqe të madhe të
   lëkurës që është në kontakt me mjedisin e jashtëm, prandaj energjia del
   jashtë me shpejtësi. Përveç kësaj, lëkura e veshit është shumë e hollë
   e si rezultat, veshi mund të sëmuret për shkak të ftohtësisë. Kur dalim
   jashtë, duhet të vishemi me rrobat që mbulojnë veshin. Kur hyjmë në një
   dhomë të ngrohtë nga jashtë, mund të fërkojmë veshin me dorë, për ta
   ngrohur shpejt. Këshilohet që gjatë ditës, në mëngjes, mesditë dhe
   mbrëmje të masazhojmë veshët për 5-10 minuta çdo herë.

                   [b92cb55b5ff74f498bc4b473cb3e2204.jpg]

   7. Hunda

   Hunda është një organ i zbuluar i trupit dhe preket nga i ftohti. Si
   rezultat, roli i mbrojtjes dhe i filtrimit të hundës gjatë frymëmarrjes
   dobësohet dhe rritet mundësia për infeksion në rrugët e frymëmarrjes.
   Kur dalim jashtë, mund të vendosim një maskë pambuku, ose një shall për
   të mbrojtur shëndetin e hundës. Kur bën shumë ftohtë mund të bëjmë
   masazh në dy anët e hundës për 30 herë në mëngjes dhe mbrëmje, për të
   nxitur qarkullimin e gjakut në hundë dhe për të rritur rezistencën ndaj
   të ftohtit.

                   [9ba4740e7ecf446596daf0e05cab5739.jpg]

   8. Shpina

   Sipas MTK-së në shpinë rezervohet shumë energji "Yang". Nëse nuk merren
   masa për ngrohjen e shpinës, sulmi nga i ftohti në këtë pjesë të trupit
   mund të dëmtojë energjinë "Yang" tek njerëzit, duke shkaktuar uljen e
   imunitetit.

   Prandaj, në stinën e dimrit duhet të vishni kanatiere apo jelek. Mirë
   është që të qëndroni në diell gjatë orëve të këshilluara për të shtuar
   energjinë "Yang" dhe të nxitë qarkullimin e saj në trup.

                   [20501d1c1dd94ed995e3da90f2e34cdb.jpg]

   Në fund le të bëjmë një përmbledhje të këtyre metodave më të
   rëndësishme dhe praktike për shëndetin e 8 pjesëve të trupit, që preken
   më shpesh nga i ftohti. Në dimër të ftohtë, veshjet janë shumë të
   rëndësishme për të mbrojtur këto 8 pjesë delikate të trupit. Për
   shembull, rrobat e jashtme më të përshtatshme duhet të jenë prej leshi
   ose lëkure, të cilat mund ta mbrojnë trupin nga era. Rrobat e brendshme
   duhet të jenë të buta dhe prej pambuku, që mund të garantojnë ngrohjen
   dhe largimin e lagështirës. Për ato pjesë trupi që kanë kontakt të
   drejtpërdrejt me mjedisin e jashtëm, si duart, hunda dhe veshët, mund
   të bëjmë masazh të tyre. (Xu Guang)

                   [ff7174c3364a4893a4973f376f9df77e.jpg]
   分享按钮
   [facebooklogo-1.jpg] [weibologo-2.jpg] [mobilelogo-3.jpg] [erwei-4.jpg]
   [pinterset11.jpg]
   Mrekulli

                   [d5205b8b02c94e3990c74e0e7ad58fd2.jpg]
                        Cecilia Cheung [litsen1.gif]

                   [02229be758354abc9bbf53c7daec01a8.jpg]
                        Jennifer Lopez [litsen1.gif]

                   [cfa2c47f813042019050419471794de8.jpg]
                          Wang Leehom [litsen1.gif]

                   [101891d838c046be9a22e8157a970f50.jpg]
              Këngët shqiptare më të klikuara [litsen1.gif]

                               më tepër>>
   Një brez , një rrugë
   Kina dhe Europa Qendrore e Lindore
   Mjekësia tradicionale kineze
   [space.gif]
   [play_r_02_03_x.jpg]
   [space.gif]

                                 Komenti im

   Forum
   Sondazh me dëgjuesit për dy sesionet e vitit 2015 në Kinë
   Voto tani, shijo falas më vonë
   [content_b.jpg]
   [space.gif]
   Artikuj top
   Rubrika top
   v BE-SHBA, mosmarrëveshje në rritje
   v Gjenevë, ambasadori i Kinës takon të dërguarin e OKB-së për Sirinë
   v Ekonomia amerikane përfiton nga rritja e investimeve kineze
   v Kinë: 357 zyrtarë të ndëshkuar për skandalin e vaksinave
   v 2016-2017,FMN ul parashikimin e rritjes ekonomike globale
   v Siri: Televizioni shfaq pamje të terroristëve që hyjnë nga Turqia
   v Histori
   v Muzikë
   v Dy për shtatë
   v Shendeti
   v Biznesi
   v Kozmopolit
   v Kinë-Shqipëri
   v Fokus ekonomik
   [space.gif]
   Foto top

                   [77a28197bd294e1092e3793a2b735a9a.jpg]
   "I dashur stres, më mirë ndahemi": 10 këshilla si të luftoni stresin
                                [litsen1.gif]

                   [6f09d47bffb645988733eff905f3be8d.jpg]
         Mendime dhe energji pozitive, jetë pozitive [litsen1.gif]

                               më tepër>>

             China Radio International.CRI. All Rights Reserved.
                    16A Shijingshan Road, Beijing, China

   [0]
