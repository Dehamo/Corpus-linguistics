   [INS: :INS]

   ×
     * Showbiz
     * Aktuale
     * Ai & Ajo
     * Për Jetë
     * Shëndetësi
     * Kuriozitete
     * Gatojca
     * Horoskopi
     * Revista
     * Magjistarja

   Copyright © 2016. Të gjitha të drejtat e rezervuara N.B Kosovarja.
   [logo-kosovarja.svg?sdkj287s76g]
     * Showbiz
     * Aktuale
     * Ai & Ajo
     * Për Jetë
     * Shëndetësi
     * Kuriozitete
     * Gatojca
     * Horoskopi
     * Revista
     * Magjistarja

   [INS: :INS]

Alergjik në vjeshtë: gjethet mes shkaktarëve të parë të alergjisë

   01 Tetor 2015, 00:34
   Alergjik në vjeshtë: gjethet mes shkaktarëve të parë të alergjisë
   *sitename

   [INS: :INS]
   (BUTTON) × Mbylle
   Alergjik në vjeshtë: gjethet mes shkaktarëve të parë të alergjisë
   1 nga 1

Alergjik në vjeshtë: gjethet mes shkaktarëve të parë të alergjisë

                                 [INS: :INS]

Ngrohja dhe ajri i thatë tërheq parazitët dhe bakteret e pluhurit, fekalet e
të cilave janë të lidhura me astmën, ndryshimet e temperaturës shkaktojnë
skuqjen dhe kruarën e lëkurës, ndërsa alergjinë mund ta shkaktojnë edhe
gjethet e mykura.

   Alergjitë përveç në pranverë janë të shpeshta edhe në vjeshtë, ndërsa
   shkaktarët kryesorë janë parazitët dhe myku nga gjethet që kalben. Ato
   ndikojnë në rrugët e frymëmarrjes dhe shkaktojnë irritimin e lëkurës,
   ka theksuar dr. Matthew Buckland, imunolog në Spitalin mbretëror në
   Londër.

   Parazitet më të shpeshta janë në vjeshtë dhe dimër, ndërsa shumimit të
   tyre i kontribuon edhe ngrohja dhe ajri i thatë. Fekalet e tyre mund të
   shkaktojnë astmën, ekzemën dhe inflamacionin e rrugëve të frymëmarrjes,
   përcjell Daily Mail.

   Për të parandaluar shfaqjen e parazitëve çdo ditë ajrosni ambientet,
   çarçafët lani në minimum 60 shkallë dhe nëse është e mundshme rrobat
   thani jashtë. Kafshët prej pelushi po ashtu janë fole e vërtetë e
   parazitëve, dhe për t’i larguar lodrat duhet t’i fusni për shtatë orë
   në frigorifer, këshillon profesori Jean Emberlin.

   Gjethet e kalbura, respektivisht sporet e mykut mund të shkaktojnë
   alergji dhe teshtitje, njëlloj si edhe bimët me lulëzim të vonshëm si
   pelini i egër, hithrat, etj. Kini kujdes me futjen e luleve në shtëpi,
   veçanërisht me barbarozat, sepse dheu është i pasur me spore të
   rrezikshme që mund të shkaktojnë reaksion alergjik. Nëse alergjitë
   shkaktojnë probleme me frymëmarrje gjithsesi këshillohuni me mjekun
   tuaj.

   Ftohje apo alergji?
   Teshtima për shkak të alergjisë përsëritet, dhe ndonjëherë mund të
   teshtini edhe nga 10 herë radhazi, derisa në të ftohur teshtijmë në
   intervale më të mëdha. Po ashtu, mukoza te alergjitë është e pastër,
   ndërsa te ftohja e verdhë, e gjelbër ose ngjyrë kafe, ka shpjeguar
   farmaceuti britanik Stephen Foster.

   Sa i përket rrjedhjes së hundës dhe teshtimës, këto janë simptoma
   karakteristike edhe për ftohjet edhe për alergjitë. Te ftohja këto
   simptoma janë të vazhdueshme dhe kalojnë pas disa ditësh, ndërsa i
   përcjell temperatura e rritur trupore, derisa te alergjitë shfaqen kohë
   pas kohe. Alergjitë më së lehti do t’i njihni nëse simptomat shfaqen
   gjatë aktiviteteve të caktuara ose vetëm në pjesë të caktuar të ditës,
   ka shtuar Buckland.

   Kini kujdes çfarë pemësh dhe perimesh hani
   Alergjenët në barishtet e këqija mund të reagojnë me pemët dhe perimet
   çka mund të shkaktojë reaksion alergjik. Poleni i pelinit të egër
   (Artemisa vulgaris) reagon me mollë, selino dhe karota, ndërsa kjo
   është e mundshme sepse struktura e proteinave në barishte të këqija
   është e ngjashme me proteinat në ushqim të caktuar, ka shpjeguar
   profesor Emberlin.
   [INS: :INS]

   Pikërisht për këtë arsye rekomandohet që të mbahet ditari dhe të
   përcillet ushqimi të cilin e hani për të vënë re me kohë se çka nxit
   reaksionin dhe përkeqëson simptomat.

   Moti i vjeshtës ndikon edhe në lëkurë
   Përveç problemeve me rrugët e frymëmarrjes, alergjitë janë të lidhura
   edhe me problemet e lëkurës. Ndryshimet e papritura në temperaturë ose
   të ftohtit e madh mund të shkaktojnë skuqje ose kruajtje. Fjala është
   për të ashtuquajturën urtikaria, ka theksuar dermatologu Andrew Wright
   nga Universiteti Bradford.

   Skuqja mund të shfaqet në tërë trupin ose vetëm në pjesë të caktuara,
   ndërsa simptomat mund të zgjasin edhe nga disa orë. Këtë sëmundje mund
   ta diagnostikoni edhe vetë, ashtu që në lëkurë vëni copë akulli dhe
   përcillni ndryshimet, transmeton Koha.net. Nëse në vendin ku keni vënë
   akullin shfaqet skuqja gjithsesi lajmëroni mjekun, ka shtuar.

   Ndonjëherë urtikaria e shkaktuar nga të ftohtit mund të shkaktojë
   ënjtjen e indit, dhimbjen në stomak, punën e parregullt të zemrës dhe
   problemet me frymëmarrje.

   Shmangeni leshin
   Njerëzit që kanë probleme me ekzema të lëkurës duhet të shmangin rrobat
   prej leshi. Nëse nuk dëshironi të hiqni dorë nga ai, le të jetë shtresa
   e parë e veshjes nga 100 për qind pambuk, ka shpjeguar profesori
   Wright.

   Përveç kësaj, për lëkurë kujdesuni me kremra hidratuese, sepse lëkura e
   thatë është më e ndjeshme ndaj irritimeve.
   Tweet
   Lexo Revisten Online
   [1.jpg]

Dhjetor, 2016

€ 1.99

   | Blej Tani

Kë do ta tronditë Ari Blue?

Edhe këtu jetohet...

Tre lot festivë!

Një emër: Enver Idrizi

   Temat: Alergji stinët
   Loading...

   Të tjera nga rubrika
     * photo-1416339306562-f3d12fefd36f

Largoni shenjat e shtatzanisë dhe trashjes me këto vajëra natyrale
     * photo-1416339306562-f3d12fefd36f

Receta natyrale që ju mbron nga kanceri i mushkërive
     * photo-1416339306562-f3d12fefd36f

Ja si të kuptoni nëse mjalti është bio apo i përpunuar?
     * photo-1416339306562-f3d12fefd36f

Probleme me pankreasin? Mjekët rekomandojnë këtë dietë
     * photo-1416339306562-f3d12fefd36f

Pastruesi për fytyrë me piper të zi dhe jogurt

   [logo.png]

   Portali kosovarja-ks.com është themeluar në nëntor të vitit 2008 nga
   revista Kosovarja.
   [email protected] [email protected] Tel: +381 38 51 75 75 - MOB: +377
   44 14 34 48;

   Na ndiqni në
   Partnerët
   [kuzhina-shqiptare-logo-small-1.png]
   [shkabaj.png]
   Gazeta Express
   Gazeta Blic
   Gazeta New Born
   Bota Press
   Reportieri
   Lajmi net

   Lexo të gjitha lajmet nga arkiva.

   Copyright © 2016. Të gjitha të drejtat e rezervuara N.B Kosovarja.
