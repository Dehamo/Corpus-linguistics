   [INS: :INS]
     * Ballina
     * Lajme
     * Sport
     * Tech
     * Showbiz
     * Kuriozitete
     * Indeks+
     * Opinione
     * Ekonomi
     * Shëndetësi

   Submit ____________________

   [INS: :INS]

   [INS: :INS]

   [INS: :INS]

   [INS: :INS]
     * Shpërndaje
     * 0
     * 0
     *
     * Pëlqeje
     *
     * Tweet

   07:59 / E enjte, 01 Shtator 2016

Shqipëria ishte bërë me mbret para 88 viteve

   Shqipëria ishte bërë me mbret para 88 viteve

   Sot bëhen 88 vjet kur Asambleja Kushtetuese e Shqipërisë votoi
   unanimisht duke e shpallur Shqipërinë, Mbretëri demokratike,
   parlamentare të trashëguar dhe Zogun I, Mbret të Shqiptarëve.
   Gjithashtu, u aprovua edhe formula e betimit të Mbretit.

   Ceremonia e kurorëzimit ishte planifikuar për në orën pesë, por në
   katër e gjysmë dhoma e bardhë e parlamentit ishte mbushur plot me
   deputetë, punonjës civilë, kryetarë të fiseve disa të veshur me frakë
   dhe të tjerë me feste prej leshi të bardhë. Krerët e misioneve të huaja
   ishin gjithashtu të pranishëm, edhe pse përpiqeshin të mos binin në sy.

   Rasti ngrinte pyetje të vështira protokolli, ndaj duke reflektuar
   verdiktet pezull të qeverive të tyre, diplomatët kishin zgjedhur veshje
   mëngjesi, pa dekorime. Për të dëshmuar se pjesëmarrja e tyre ishte
   informale ato u rrasën në turmën e mbledhur në hollin modest, duke ua
   lënë hapësirën e rezervuar për to korrespondentëve të “Associated
   Press”.

   Ai u betua (Formula e betimit):

   “Unë Zogu, Mbret i Shqiptarëve, në çastin në të cilin po hedh këmbën
   mbi Thronin e Mbretnis Shqiptare dhe po marr në duer Pushtetin
   Mbretnuer, betohem përpara fuqisë së Zotit me mbajte Bashkimin
   Kombëtar, Independencën e Shtetit dhe Tokat. Betohem edhe të mbahem
   besnik ndaj Statutit dhe të veproj mbas pikave të tij dhe mbas ligjeve
   që ndodhen në zbatim, duke pas parasysh kurdoherë të mirën e popullit.
   Zoti më ndihmoftë”.Ahmet Zogu lindi në Burgajet të Matit, më 8 tetor
   1895.Mësimet e para i mori në vendlindje nga mësues privat si Sali
   Toron, Hysen (Efendi) Cekën dhe Dervish Himën për gjuhën shqipe, Hafiz
   Muharremin për gjuhën turke, deri në moshën 13 vjeçare. Më 15 Qershor
   1905, largohet për në Stamboll dhe fillon studimet në Lyce Imperial de
   Galatasaray, qendra e atëhershme e Perandorisë Osmane në rënie, që
   kontrollonte Shqipërinë dhe më vonë në akademinë ushtarake deri më
   1912. Pas vdekjes së t'atit më 1908, u bë Beu i Matit, i quajtur edhe
   Beu i vogël.

   U zgjodh në vend të vëllait Xhelal bej Zogolli.Gjatë Lufta e Parë
   Botërore doli vullnetar në krah të Perandorisë Austro-Hungareze. U
   mbajt në Vjenë në 1917 e 1918, e në Romë në 1918 e 1919 përpara se të
   kthehej në Shqipëri më 1919. Gjatë kohës në Vjenë, ai shijonte stilin e
   jetës së Evropës Perëndimore, dhe thuhet të ketë qenë shumë i pëlqyer
   mes grave vjeneze. Mori mësimet në gjuhën gjermane dhe thelloi
   njohuritë në artin ushtarak dhe në diplomacinë perëndimore.Mbas vdekjes
   së babait të tij, Xhemal Pasha Zogu, ai u bë i zoti i shtëpisë së tij
   dukë u mbështetur nga nëna ë tij, Sadije Toptani që më pas u bë nëna
   mbretëreshë. Në këtë kohë 13 vjeç, Ahmet Zogu bëhet kështu shef i
   krahinës së Matit.  Më 20 korrik 1912 Ahmeti, u kthye në Shqipëri, për
   arsye se Fuqitë Ballkanike, të përkrahur hapur nga Rusia, po
   përgatiteshin që ti shpallnin luftë Perandorisë Osmane, si rrjedhojë
   Shqipëria do të vuante pasojat e kësaj lufte. Në 1 Nëntor 1912, ai merr
   pjesë me 2000 matjanët e tij në luftë kundër ushtrive serbo-malazeze
   duke i ardhur në ndihmë qytetit të Shkodrës i cili mbrohej nga Hasan
   Riza Pasha dhe daja i tij Esat Pashë Toptani. Por thyhet keq nga serbët
   në Zadrimë. Më 28 Nëntor 1912, në shpalljen e pavarësisë në Vlorë nga
   Ismail Qemali, Matin, Dibrën dhe Mirditën do ta përfaqësonte Beu i
   Vogël, i cili kryesonte delegacionin prej 26 vetash. Ndërkohë që
   luftonte, u njoftua se Dibra u pushtua dhe u dogj nga forcat serbe, si
   dhe po i drejtoheshin Matit. Atëherë Ahmet Zogu me shpejtësi të madhe u
   nis për në Mat, ku filloi menjëherë përgatitjet për të mbrojtur të
   paktën Matin nga sulmi.Mbas përfundimit të kuvendit u kthye në
   vendlindje, ku organizoi mbrojtjen e krahinave të Matit dhe Dibrës,
   kundër ushtrisë serbo-sllave. Në Mat Zogu, kishte shumë armatim dhe
   municione për të cilët kishin nevojë kryetarët e Kosovës e të Dibrës,
   të cilët vinin në Mat për t’u furnizuar. Edhe një herë Mati u bë qendra
   e Shqipërisë dhe bijtë e tij nuk i braktisën të ardhurit por i mbajtën
   në familjet e tyre të pa ndarë në ushqime. Gjatë qeverisjes së Ismail
   Qemalit, Zogu mbrojti interesat e kësaj qeverie duke kundërshtuar edhe
   Esat Pashë Toptanin. Në kohën e ardhjes dhe përpjekjeve të Princ Vidit
   që të instalonte qeverinë e tij në Shqipëri, ai e përkrahu atë. Në
   pranverën e 1914, plasi një kryengritje kundër Vidit (e cila mendohej
   se ishte ideuar nga Esat Pashë Toptani). Zogu u vu në ndihmë të Princ
   Vidit dhe kërkoi nga forcat rebele që të tërhiqeshin dhe mos të
   rrezikonin interesat kombëtare. Mbas një përgjigje negative nga ana e
   rebelëve, ai marshon drejt Elbasanit dhe Krujës, i thyen forcat rebele
   dhe vendoset në Krujë. Gjatë kohës që ishte në Krujë, Princ Vidi
   largohet nga Shqipëria dhe ia lë administrimin e vendit një përfaqësie
   ndërkombëtare, kjo bëri që edhe Zogu, të tërhiqej nga Kruja drejt
   Matit. Në luftën e parë botërore Mbreti Zog u rreshtua ne krah te
   Austro-Hungarisë dhe vuri në dispozicion të luftës 10.000 luftëtarë
   (çliron Skraparin dhe Durrësin). Më 3 Mars 1916, Zogu, thërret
   Kongresin Kombëtar, në Elbasan për të diskutuar mbi fatin e Shqipërisë.
   Kjo iniciativë e tij, në fillim pati mbështetjen nga Austro-Hungaria, e
   cila më vonë u tremb dhe e pengoi. Ky akt bëri që Zogu, të tërhiqej nga
   Lufta e Parë Botërore, si shenjë revolte kundër këtij veprimi.
   Austriakët, ngaqë ishte nip i Esat Toptanit donin ta internonin. E ëma,
   i kërkon ndihmë At Pal Dodajt, atëherë në Rubik, që t'i shpëtonte të
   birin. At Dodaj, shkon në Burgajet, e vesh si frat Ahmetin e merr në
   Kuvendin e Rubikut. Me ndërhyrjen e At Dodajt, Zogu shkon me studime në
   Austri në një Akademi Ushtarake. Në Janarin e 1917, mbas vdekjes së
   Franc Jozefit, në Vjenë u bë kurorëzimi i Karlit dhe u ftua një
   delegacion nga Shqipëria. Mbas kësaj ceremonie austriakët i kërkuan
   Zogut, që të qëndronte në Vjenë, vend i cili kishte ofruar bursa për
   një grusht shqiptarësh, e kishte plane për vendin tonë. Atje takon dhe
   Çatin Saraçin. Ai u detyrua të vendosej në Vjenë deri në përfundim të
   Luftës. Në 1919, Shqipëria rrezikonte realisht ndarjen, kështu që Zogu,
   rikthehet në aktivitetin politik duke kërkuar që të mbahej një kongres
   kombëtar për të mbrojtur fatet e Shqipërisë, kongres që u mbajt në
   Lushnjë me 21-31 janar 1920 i siguruar me 9,000 vete nga ai (Kongresi e
   emëroj ministër te brendshëm).Më 11 shkurt 1920 pas kundërshtisë
   italiane për të mos lejuar vendosjen e qeverisë në kryeqytetin e vendit
   në Durrës, Zogu çan barrikadën dhe siguron vendosjen e qeverisë dhe
   Këshillit të Naltë në Tiranë. Më 6 mars 1920 së bashku me ministrin e
   Drejtësisë bën bashkimin e Shkodrës me pjesën tjetër të vendit. Në
   shkurt–nëntor 1920 stabilizon rendin në Shqipëri. Në nëntor 1920
   suksesi i tij ngjall xhelozi dhe si pasojë e saj, qeveria jep
   dorëheqjen. Më 5 prill 1921 zgjidhet deputet i Partisë Popullore në
   Këshillin Kombëtar. Më 4 nëntor 1921, emërohet nga qeveria, komandant
   të operacioneve ushtarake për krahun lindor kundër serbëve. Më 14
   dhjetor 1921 pas shtypjes së grushtit të shtetit vjen në Tiranë dhe
   siguron qetësinë e vendit. Më 24 dhjetor 1921 emërohet sërish ministër
   i Punëve të Brendshme.Më 1922 ndryshon mbiemrin, duke hequr
   mbrapashtesën turke -olli, dhe duke lënë thjesht Zogu.Në mars 1922 i
   bën ballë rebelimin të forcave opozitare duke ruajtur kryeqytetin nga
   anarkia. Më 2 dhjetor 1922 për herë të parë emërohet kryeministër. Në
   këtë post, Zogu ishte i pari që nisi punën për hartimin e ligjeve
   organike të ministrive. Për këtë qëllim ai ngriti grupet e ekspertëve
   me nga dy përfaqësues për çdo ministri. Në shtator 1923 Zogu
   konfirmohet edhe si kryetar i Partisë Popullore. Në dhjetor 1923, Zogu
   arrin të sigurojë numrin më të madh të votave në zgjedhjet për Kuvendin
   Kushtetues, por pa arritur numrin e duhur për krijimin e qeverisë së
   re. Për herë të parë ai zgjidhet me dy mandate, në Dibër dhe në Durrës.
   Më 23 shkurt 1924 për shkakun se Zogu me anë të një koalicioni me
   independentistët siguroi një shumicë të re, iu organizua një atentat
   brenda Kuvendit Kushtetues. Zogu plagoset gjatë hyrjes së tij në
   parlament nga Beqir Valteri me 24 shkurt. Tek Zogu po hynte në derë
   Valteri, i cili qëlloi me qetësi tre herë mbi trupin e Ahmet Zogut.
   Zogu mori tre plumba, një në dorë, një në kofshë dhe një në bark. Në
   sallën e parlamentit pllakosi një atmosferë tepër e rëndë, pasi duke
   qenë se shumica e deputetëve ishin të armatosur, ekzistonte rreziku i
   një përleshjeje të armatosur mes palëve kundërshtare. Pas disa
   sekuencave të frikshme Beqir Valteri u ndalua dhe Eljaz Vrioni mori
   fjalën për të qetësuar situatën, ndërsa, Zogu nga vendi dhe me zë të
   lartë foli: "Zotërinj, nuk është hera e parë që ngjet një gjë e tillë,
   ndaj ju lutem miqve të mi ta harrojnë për një çast atë çfarë ngjau dhe
   të merren me vonë me këtë punë". Kjo ndërhyrje e Zogut dhe e Vrionit
   shmangu një kasaphanë të vërtetë në sallën e Asamblesë. Iu afrua Eqrem
   Bej Vlora me dr. Simonidhin që verifikoi dëmin që kishin bërë dy plumba
   që e kishin marrë kalimthi duke e çarë thellë, njëri në kofshë e tjetri
   në baqth; plagët u lidhën përkohësisht. I shoqëruar me një eskortë të
   fuqishme, kryeministri u strehua në shtëpinë e tij, dhe filloi të
   kurohej pa problem nga që plagët ishin shumë më të lehta se sa që ishin
   pritur, plagë të cilat nuk penguan të priste as vizitat e miqve. Madje
   Zogu përfitoi nga rasti të takohej vetë me atentatorin. Më tej jep
   dorëheqjen. Gjendja acarohet. Në maj–qershor 1924 opozita organizon një
   grusht shteti. Qeveria “Vrioni” që u rrëzua më 10 qershor 1924 e kishte
   emëruar ditët e fundit të saj, komandant për shtypjen e grushtit të
   shtetit në veri.Në qershor 1924 për të mos i dhënë rrugë gjakderdhjes,
   Zogu largohet në Jugosllavi. Gjykata politike e kundërshtarëve të tij
   politikë e dënon me vdekje në mungesë. Në dhjetor 1924 me vendim të
   qeverisë “Vrioni” dhe me përkrahjen e fuqive të mëdha, Zogu rikthen
   legjitimitetin e rrëzuar në qershor 1924. Më 6 janar 1925 Këshilli i
   Naltë e dekreton kryeministër dhe ministër të Brendshëm.Më 25 janar
   1925, Kuvendit Kushtetues shpalli Republikën Shqiptare. Dhjetë ditë më
   vonë, Ahmet Zogu u zgjodh nga Kuvendi Kushtetues, kryetar i republikës,
   duke qenë në të njëjtën kohë edhe kreu i pushtetit ekzekutiv. Gjatë
   kësaj kohe, Ahmet Zogu riktheu stabilitetin në vend, si dhe mundësoi
   nënshkrimin e marrëveshjeve të rëndësishme ekonomike, politike e
   ushtarake që forcuan pozitën e Shqipërisë.Paqëndrueshmëria e
   stabilitetit politik të vendit në vitet '20, detyroi një grup
   parlamentarësh të propozonin shqyrtimin e regjimit shtetëror në
   Shqipëri, parlamenti vendosi në favor të këtij propozimi. Mbas
   zgjedhjeve të parakohshme më 25 Gusht 1928, u propozua ndërrimi i
   formës së qeverisjes, u formua komisioni statusor, i cili propozoi
   ndërrimin e formës së regjimit nga republikë në monarki. Ky propozim u
   hodh në votim dhe parlamenti më 30 Gusht 1928, vendosi që Asambleja
   Kushtetuese të proklamojë Shqipërinë Mbretëri Demokratike Parlamentare
   të Trashëgueshme.Më 1 Shtator 1928, Asambleja Kushtetuese proklamoj:
   "Mbret të Shqiptarëve" nën emrin "Zog I". Ceremonia e kurorëzimit ishte
   planifikuar për në orën pesë, por në katër e gjysmë dhoma e bardhë e
   parlamentit ishte mbushur plot me deputetë, punonjës civilë, kryetarë
   të fiseve disa të veshur me frakë dhe të tjerë me feste prej leshi të
   bardhë. Krerët e misioneve të huaja ishin gjithashtu të pranishëm, edhe
   pse përpiqeshin të mos binin në sy. Rasti ngrinte pyetje të vështira
   protokolli, ndaj duke reflektuar verdiktet pezull të qeverive të tyre,
   diplomatët kishin zgjedhur veshje mëngjesi, pa dekorime. Për të
   dëshmuar se pjesëmarrja e tyre ishte informale ato u rrasën në turmën e
   mbledhur në hollin modest, duke ua lënë hapësirën e rezervuar për to
   korrespondentëve të “Associated Press”.Ai u betua (Formula e
   betimit):“Unë Zogu, Mbret i Shqiptarëve, në çastin në të cilin po hedh
   këmbën mbi Thronin e Mbretnis Shqiptare dhe po marr në duer Pushtetin
   Mbretnuer, betohem përpara fuqisë së Zotit me mbajte Bashkimin
   Kombëtar, Independencën e Shtetit dhe Tokat. Betohem edhe të mbahem
   besnik ndaj Statutit dhe të veproj mbas pikave të tij dhe mbas ligjeve
   që ndodhen në zbatim, duke pas parasysh kurdoherë të mirën e popullit.
   Zoti më ndihmoftë”.Më 7 prill 1939 duke mos pranuar kushtet e pushtimit
   fashist, largohet nga Shqipëria. Më 8 Prill 1939 vendoset në Greqi dhe
   fillon jetën në mërgim. Duke iu trembur një reagimi negativ nga ana e
   qeverisë italiane autoritetet greke informuan menjëherë Romën se mbreti
   dhe suita e tij prej 113 vetësh nuk do të lejoheshin që të organizonin
   kurrfarë veprimtarie politike në Greqi. Hapi tjetër ishte ushtrimi i
   një presioni të vazhdueshëm ndaj mbretit që ky i fundit të largohej nga
   Greqia. Gjithashtu fillon organizimin e rezistencës së armatosur. Më 3
   Maj 1939 mbërrin në Turqi, ku pritet nga autoritet më të larta të
   vendit dhe nga shqiptarët. Më 30 Qershor 1939 niset për në Evropë. Më 2
   Maj 1939 familja mbretërore e shoqëruar nga tetë vetë mbërriti në
   Turqi, ku qëndrimi i saj ishte më i këndshëm. Në Stamboll mbreti gjeti
   shumë përkrahës të tij me të cilet pati mundësi të takohej pasi turqit
   u ruheshin më pak italianëve sesa grekët. Për shkak të fjalëve që u
   përhapen në lidhje me ngjitjen sërish në fron, e kjo mund të bëhej e
   mundur vetëm me ndihmën e një Fuqie të Madhe, shumë shpejt ai u largua
   dhe nga Turqia dhe i hodhi sytë drejt Britanisë. Ai e informoi
   ambasadorin në Ankara për dëshirën e tij për t'u vendos në Londër.
   Përgjigja i erdhi në mes të qershorit pasi mbreti u zotua se nuk do të
   përfshihej në asnjë aktivitet politik. Me qëllim që të shmangte një
   udhëtim pranë kufijve të Italisë ose përmes Gjermanisë, Zogu dhe suita
   e tij u detyruan të ndërmarrin një udhëtim të gjatë përmes Evropës
   Lindore e Qendrore, i cili përfshiu etapa ndalesash në Rumani, Poloni,
   Lituani, Finlandë e Suedi. Më 2 Korrik 1939, mbërrin në Rumani ku
   pritet nga Mbreti Karol i Rumanisë. Më 15 Gusht 1939, mbërrin në Paris,
   ku vendoset dhe merr me qera një shtëpi. Këtu vihet në kontakt me
   autoritet më të larta të Francës duke u kërkuar atyre leje për të
   ushtruar njëfarë aktiviteti politik. Kjo kërkesë iu refuzua megjithatë
   ai qëndroi në Francë deri në prag të pushtimit të saj nga gjermanët. Më
   22 Qershor 1941, mbërrin në Mbretërinë e Bashkuar. Vendoset dhe fillon
   aktivitetin e tij në Londër. Fillimisht qëndron në Hotelin Ritz dhe më
   vonë merr me qira një shtëpi në Parmoor. Qëndron në Mbretërinë e
   Bashkuar deri në përfundim të luftës. Më 18 Mars 1946, vendoset në
   Egjipt mbasi merr një ftesë nga Mbreti Faruk i Egjiptit.Në pasluftë, më
   29 Gusht 1955, mbërrin në Francë dhe vendoset në fillim në Paris. Më 27
   prill 1938 martohet me konteshën hungareze Geraldina Appony, ku veshjet
   e dasmës, si zakonisht, vinin nga dora e Gjon Lacës. Më 9 prill 1961,
   Ahmet Zogu shuhet në Spitalin e Sursnes afër Parisit në orën 16 në
   moshën 65 vjeçare.
   Temat:
     * shqiperia,
     * mbreti,
     * zogu

Mos i humb

     *

Tahiri i kundërpërgjigjet ashpër Gjuriqit: Deklaratat e tua janë të çmendura
     *

"Koha e Gruevskit ka mbaruar, tani është koha e Qeverisë se re"
     *

Mustafa takohet me gazetarë për fundvit
     *

John Kerry paralajmëron Izraelin lidhur me marrëveshjen e paqes me
palestinezët
     *

Dëbora mbulon Rrugën e Kombit, mos udhëtoni pa zinxhirë (Video)
     *

Ulja e temperaturave rikthen reshjet e borës në Shqipëri
     *

Pesë të vdekur në një sulm terrorist në Kinë
     *

Pushimi i lehonisë ende mbetet problem i madh në Kosovë
     *

Goditet me predha ambasada e Rusisë në Siri

   Lexo të tjera
     *
     * Follow @Indeksonline
     *

   [INS: :INS]
     * Te fundit
     * Me te lexuarat

     * 19:09 / E mërkurë, 28 Dhjetor
       Greqia ndërton kampe të reja refugjatësh në ishujt pranë Turqisë
     * 19:05 / E mërkurë, 28 Dhjetor
       “Edi Rama përsëri do të takojë liderët e partive shqiptare në
       Maqedoni”
     * 18:51 / E mërkurë, 28 Dhjetor
       Kujdes! Kanë filluar të bëhen aksidente të qëllimshme në Tiranë
     * 18:45 / E mërkurë, 28 Dhjetor
       Kosovarët me miliarda euro të zhytur në kredi
     * 18:45 / E mërkurë, 28 Dhjetor
       ​Rriten tensionet në Bosnje, Dodik i vendosur të festojë 9 janarin
     * 18:31 / E mërkurë, 28 Dhjetor
       Serbët presin dorëheqjen e ministres Jevtiq
     * 18:23 / E mërkurë, 28 Dhjetor
       Minimaratona me babadimra, shpërndan pako ushqimore familjeve ne
       nevoje

     * 07:50 / E hënë, 26 Dhjetor
       Rusia shton çdo mjet për kërkimin e viktimave nga avioni i rrëzuar
       në Detin e Zi
     * 07:07 / E martë, 27 Dhjetor
       Fillojnë punimet për renovimin e Kujdesit Intensiv në QKUK
     * 09:48 / E mërkurë, 28 Dhjetor
       Torte aq të bukura sa të mos i hash (Foto)
     * 07:52 / E hënë, 26 Dhjetor
       Si humbën jetën më shumë se 250 mijë persona, 12 vjet më parë
     * 07:08 / E martë, 27 Dhjetor
       Prezantohen të gjeturat e monitorimit të observerit të sigurisë
     * 09:51 / E mërkurë, 28 Dhjetor
       ​Nuk do ta besoni se me kë po vjen në bashkëpunim Roberti (Foto)
     * 07:56 / E hënë, 26 Dhjetor
       Pakistan: Ministri i mbrojtjes duket se i kërcënohet Izraelit me
       atom

   [INS: :INS]

     * Tel: +377 (0) 45 10 10 10, +377 (0) 45 702 703
     * Email: info@indeksonline.net marketing@indeksonline.net

     *
     *
     *
     *

   Portali Indeksonline u themelua nga një grup gazetarësh kosovarë në
   vitin 2010. Përball sfidave të gazetarisë bashkëkohore, të motivuar nga
   nevoja për lajme të shpejta dhe origjinale, në Kosovë, ndër shqiptarë
   dhe për shqiptarët - Indeksonline nuk ishte veçse një kërkesë e kohës.

   Materialet dhe informacionet mund të kopjohen, të shtypen dhe të
   përdoren por vetëm pas referimit të qartë të burimit të Portalit
   Indeksonline, në përputhje me kushtet e përdorimit.

   © 2010 - 16 Portali Indeksonline. Të gjitha të drejtat janë të
   rezervuara.

   Digital Marketing Strategies for businesses
