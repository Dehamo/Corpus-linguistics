   Media » Comments Feed alternate alternate

   MBYLLE

   Wednesday, December 28, 2016



Femra është koha për mundësi të mëdha dhe ne duhet të…
            Opinion

Shqiptarët në Maqedoni u bashkuan në kuvend bashkëkohor
            Opinion

            Opinion

Aleppo: E vërteta që media perëndimore refuzon të trasmetojë
            Opinion

Letër Kryeprokurorit: A dëshiron të mbahesh mend si Aleksandri i Madh…

   Shtëpi Kulturë
   Urbanistika dhe tregtia në Çamëri gjatë sundimit të Ali Pashë Tepelenës


Urbanistika dhe tregtia në Çamëri gjatë sundimit të Ali Pashë Tepelenës

   27/04/2015
   0
   Shpërndaje në Facebook
   Tweet në Twitter

   Vapori i firmes austriake “Lloid” qe lidhte Triesten me bregdetin
   shqiptar. Kartpostal i vitit 1900, në Prevezë
   Prej vitit 1788, krahina e Çamërisë u vu nën presionin Ali Pashë
   Tepelenës, zot i Janinës, i cili synonte krijimin e një shteti të
   centralizuar, të pavarur nga Porta. Çamëria zinte një vend qëndror në
   këto synime të Ali Pashë Tepelenës, i cili e njihte shumë mirë
   rëndësinë ekonomike e strategjike të asaj krahine. Gjatë viteve
   1759-1762, një kushëri i Aliut, Islam Beu, dhe babai i tij, Veli Beu,
   kishin qenë pashallarë me dy tuje të Pashallëkut të Delvinës, ku
   përfshiheshin edhe disa territore çame. Vetë Aliu kishte patur lidhje
   me Çamërinë gjatë ushtrimit të detyrës së tij si Kryeruajtës i rrugëve
   të Rumelisë. Në fakt, një pjesë e madhe e rrugëve tregtare që lidhnin
   kontinentin me Korfuzin dhe Ishujt Jonianë kalonin mes për mes
   territoreve të Çamërisë. Por,  politika centralizuese e Ali Pashë
   Tepelenës dhe përpjekjet e tij për të fuqizuar pushtetin e vet do do të
   binin në kundërshti me tendencat autonomiste, që mishëroheshin në
   popullsinë luftarake të  Sulit, por edhe tek bejlerët e Çamërisë.
   Gjithsesi pas marrjes së Prevezës në 1798, nënshtrimit të Sulit në
   1803, nënshtrimit të Filatit, Margëlliçit dhe Paramithisë në 1808 dhe
   marrjes nën zotërim të Pargës në 1818, i gjithë territori i Çamërisë u
   përfshi brenda territorit të Pashallëkut të Janinës.
   Gjatë kohës kur krahina e Çamërisë hyri brenda kufijve administrativë
   të Pashallëkut të Janinës, edhe aty si në gjithë Shqipërinë u
   realizuan, si asnjëherë më parë, vepra të rëndësishme publike, të
   karakterit ushtarak e civil, si kështjella, rrugë, ura, banja (hamame),
   hane, ujësjellësa, çezma publike dhe godinave administrative. Sipas
   Pouqueville, me porosi të Ali Pashë Tepelenës, arqitekti  shqiptar
   Petro Korçari, ndërtoi në Epir më shumë kala se çrrënoi qytete në kohë
   të tij konsulli romak Paul Emili. Hobhausi në librin e vet përshkruan
   selitë më preferuara të Ali Pashë Tepelenës, ku mes të tjerash radhitet
   Preveza ku ai vinte shpesh si dhe një saraj në fshatin Karkapullo, në
   afërsitë e Janinës. Pas marrjes së Prevezës në vitin 1798, Ali Pasha
   Tepelena ndërtoi aty kështjellën dhe pallatin e tij, që Hjuzi e
   konsideron më të bukurën mes rezidencave të shumta të tepelenasit. Ali
   Pasha kishte ndërtuar fortesa të vogla ose kulla në Çamëri në vende si
   Suli, Parga (Aja), Muzina, Butrinti( pranë daljes së kanalit në det).
   Përveç kështjellave dhe godinave administrative, Ali Pasha zotëronte
   edhe një numër shtëpish pushimi, të cilat kishin paraqitjen e sarajeve
   të vogla që i gjejmë të banuara në vitet 1806-1809, sidomos në viset
   përreth Janinës, si në Muzhar, në Xhegelovë,Stravaq, Zicë,Delvinaq, në
   Artë, Kaciko-Pazar pranë Artës. Po kështu në një shtrirje të madhe
   ishin dhe veprat publike si hane, çesma publike, kanale rregullues dhe
   lundrues etj. Pouqueville përmend disa hane si ai i Lavenit pranë
   Filatit, të Lorit që ishte i madh e fort i bukur me paraqitjen e një
   pallati apo ai Pesë Puseve i përmendur nga Hughes. Zhvillimi i tregtisë
   dhe rritja e shkëmbimit të mallrave jo vetëm me Korfuzin por edhe më
   tej bëri të mundur edhe realizimin e veprave inxhinierike si Kanali i
   Lurit që u bë i lundrueshëm dhe lidhej me detin në gjirin e Prevezës
   dhe lehtësonte transportin e mallrave për Janinë. Udhëtarët e huaj kanë
   lënë shënime edhe për nivelin e lartë të rrugëve që ndërtonte Ali Pashë
   Tepelena. Hughes flet për rrugën Sallagorë-Artë, gjatë bregut të detit
   , dhe e cilëson si më të mirën që kishte njohur deri në atë kohë në
   viset që vizitoi. Udhëtari dhe diplomati anglez William Martin Leake
   gjatë iterenarit të tij në Çamëri vizitoi Paramithinë, të cilën e
   përshkruan si një hapësirë të madhe tokësore që ndahej në blloqe të
   mëdha shtëpish të banuara nga fara ose fise që luftonin me
   njëri-tjetrin, derisa shfaqej ndonjë armik i jashtëm. Përpara
   shkatërrimit të vendit nga Veziri, më 1808, aty ishin 600 shtëpi të
   banuara, por shumë familje u arratisën me Islam Pronjon, prijësin
   kundërshtar të Aliut.  Paskëtaj, aty nuk mbetën më shumë se 400 shtëpi
   myslimane dhe 40 greke. Nga ana e tij, Pouqueville e përshkruan Filatin
   si një qytet të shpërndarë sipas mënyrë së katundeve shqiptare, mbi një
   rrafshanaltë të shtrirë. Më 1814 qyteti numëronte katër qind e njëzet
   shtëpi, tre xhami, një banjë publike, sterna të mëdha të pambulura
   sepse banorët, të ndodhur larg lumit dhe burimeve, pinin vetëm ujëra
   shiu të cilët ruanin një freski të shëndetshme në fund të atyre
   rezervuarëve të mëdhenj.
   Gjatë kohës së Ali pashë Tepelenës në Çamëri njohu një zhvillim të madh
   edhe tregtia. Si një nga krahinat më pjellore të Shqipërisë, Çamëria
   prodhonte produkte bujqësore që eksportoheshin drejt tregut tradicional
   të Korfuzit, por tashmë edhe drejt Puljes, Ankonës, Triestes dhe deri
   në Maltë. Dr. Holland që e konsideronte Artën si daljen kryesore për
   pjesën jugore të Shqipërisë, shkruante se në vitet 1820, artikujt
   kryesorë të eksportit nga ky gji ishin drithi, lënda drusore, vaji,
   duhani, pambuku dhe leshi. Eksportet e drithit, sipas tij, shkonin
   drejt Italisë, Ishujve Jonianë, Maltës e gjetkë. Pashai i Janinës
   zotëronte monopolin mbi shitjen e drithërave. Nga gjiri i Artës
   eksportohej gjithashtu lëndë drusore, për të cilën interesoheshin deri
   arsenalet e marinës në jug të Francës. Gjithnjë sipas Holland, nga Arta
   eksportoheshin sasira të konsiderueshme vaji, duhani, leshi e
   produktesh leshi, siç ishin gunat apo velenxat.


   SHPËRNDAJE
   Facebook
   Twitter

       IFRAME:
       http://www.facebook.com/plugins/like.php?href=http://www.xlpress.tv
       /urbanistika-dhe-tregtia-n-amri-gjat-sundimit-t-ali-pash-tepelens/&
       eme=light&height=21


   XL Press

ARTIKUJ TË NGJASHËMMë shumë nga Autori

   Kulturë

Dana Grigorcea: “Në qendrën e çdo arti është njeriu”

   Kulturë

Melania Trump: Nga një qytet i vogël, në krye të botës

   Kulturë

Vdiq ikona e muzikës pop George Michael

S'KA KOMENTE


Të Rekomanduara

Umberto Eco: Ma hiq qafe atë celular!

   29/12/2015

Deputetët votuan për vazhdimin e mandatit të EULEXIT-it

   17/06/2016

Hafiz Gagica: Isa Mustafa nuk i dëgjon kambanat e LDK-së për...

   10/06/2015

Pacolli: Ka ardhur koha për zonat e lira ekonomike

   05/04/2014
   Më shumë

   RRETH NESH
   XL-Press eshte portal i pavarur...
   Na Kontaktoni: [email protected]

   Na ndiq


   © Copyright 2016 - XLPress.tv
