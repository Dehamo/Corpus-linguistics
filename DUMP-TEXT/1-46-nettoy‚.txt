
   [INS: :INS] [INS: :INS]
   [INS: :INS]

                              (BUTTON) Refresh

   [INS: :INS] [INS: :INS]
   [INS: :INS]


   [logoPortokalliShekulli-2.png]

   Letra

Në kullën e Zenel Berishës, mes plisbardhëve


   foto-letra Gjon Neçaj
   Është viti i dytë që në komunën e Klinës në Kosovë mbahet një aktivitet
   mbarëkombëtar, i vetmi në trojet shqiptare për nga lloji dhe
   organizimi, duke evidentuar një të vërtetë të pamohueshme të plisit të
   bardhë, simbol i identitetit kombëtar. Ideatori dhe organizatori i
   këtij evenimenti është  drejtuesi i kulturës, krijuesi dhe aktori Ismet
   Krasniqi, i cili, me përkrahjen e këshillit komunal dhe kolegëve të
   tij, Prend Buzhala, Gjon Gjergjaj dhe Idriz Berisha, tashmë është
   zyrtarizuar plotësisht organizimi i përvitshëm i “Ditës së Plisit” .
   E ditën e shtunë, më 31 tetor, në fshatin Dobërdol, në odën e kullës së
   Zenel Hasan Berishës, u shënua edicioni i dytë i “Ditës së Plisit”. Për
   nder të kësaj dite, aty kishin ardhur mysafirë nga të gjitha trevat
   shqiptare. Kurse, nuk mungoi as muzika folklorike me lahutë e çifteli,
   ndërsa për rëndësinë që e ka plisi folën të pranishmit, studiues dhe
   krijues vendor, nga Prishtina, Instituti Albanologjik, Gjakova,
   Maqedonia, Tirana, Shkodra, Tropoja, Mali i Zi,etj.
   Plisi i bardhë, i quajtur edhe kapuç, qeleshe, zë vend të rëndësishëm
   në trashëgiminë kombëtare, kurse në Kosovë është evidente ruajtja dhe
   trasmetimi ndër breza i kësaj tradite, mbajtja në kokë e plisit të
   bardhë. Në këtë konkluzion arritën edhe kumtuesit Muhamet Rogova, Fahri
   Xhara, Migena Arllati, Prend Buzhala, Lulzim Logu, etj. E pikërisht
   ideatorët kanë shënuar një ditë në 12 muajt e vitit t’ia kushtojnë
   plisit, duke  menduar se ai një ditë duhet të hyjë nën mbrojtje të
   UNESCO-s. Në fundgusht të këtij viti, një festë e njëjtë për plisin u
   mbajt edhe në Dajt të Tiranës, nga Shoqata “Bytyçi” e Tropojës.
   Diskutantë të ndryshëm në takim, hodhën idenë që festa e Plisit të
   bëhet e përbashkët, duke caktuar mesqershorin e çdo viti si ditë
   kushtuar plisit.
   Siç u shpreh  për “Shekulli”-n edhe organizatori i aktivitetit, Ismet
   Krasniqi, plisi ka ekzistuar te shqiptarët që në kohën e ilirëve, duke
   e mbajtur të rinj e të moshuar, deri në ditët e sotme. Në fotografi të
   vjetra, tha ai, si në dyluftime, në meshë në kishën e Deçanit, në
   afresket e kishave të hershme, janë gjurmët e plisit që mbanin në kokë
   formën orgjinale të plisit. Në Shqipëri është lënë në harresë plisi,
   ashtu sikundër edhe xhubleta apo veshjet e tjera popullore, në dallim
   nga viset e Kosovës, ku trashëgimia popullore është ruajtur dhe po
   ringjallet.
   Madje, sipas studiuesve, të cilët e cekën edhe në kumtesat e tyre, në
   krijimin e gojëdhënës, kësula e bardhë e papës që i përngjet plisit,
   qeleshes tonë të rrumbullakët që mbahet në Shqipërinë veriore dhe në
   Kosovë, (jo e atij me majë të theksuar), mund të ketë ndihmuar një fakt
   tjetër i njohur historik. Ky fakt është se në fillim të shekullit XVIII
   u zgjodh papë Klimenti XI, që kishte prejardhje shqiptare nga fisi
   Kelmend. Me iniciativën e tij, më 1703, u mbajt një konzilium i
   peshkopëve të Shqipërisë, ku u mor vendimi që literatura kishtare të
   përhapej në gjuhën shqipe. Kapuçi i bardhë që ne shqiptarët e quajmë
   plis, qeleshe ose qylaf, i bërë nga lesh deleje i shkelur, konsiderohet
   si kësulë tradicionale e jona. Për plisin ekzistojnë tek ne gojëdhëna
   të shumta e të ndryshme, në lidhje me lashtësinë dhe prejardhjen e tij.
   Mbajtja e Ditës së Plisit në Klinë të Kosovës, është ora ndreqëse e
   rikthimit të traditës së plisit, si pjesë e veshjes sonë popullore dhe
   e identietit tonë kombëtar.

   Ju Rekomandojmë
       Avokat i Popullit; një garë që kërkon më shumë hapësirë!
       zc=1&a=t]
       Buxhetet zhvillimore të Luginës së Preshevës
       A do të kujdeset njeri për transportin?
       Kryeministri foli prap për pronat, a t’i themi edhe ne pronarët dy
       fjalë?
       Kur policia të vjedh patentën
       Sindikata e arsimit duhet të luaj rolin e vërtetë
       Fryma e tharmi jetësor, mistik e profetik në poezi
       Shpëtoni “Skënderbeun” dhe “Shën Elizenë”

   [koment.png]
   Komente (0) Share what you think

        Nuk ka komente deri më tani. Pse të mos jeni ju të parët?

   Shto komentin tuaj

   Komento
   Gazeta 'Shekulli' iu kërkon gjithë lexuesve të saj, që mundësisht të
   mos përdorin sharje, fyerje denigruese ndaj dinjitetit njerëzor nëpër
   komente. Në vend të tyre, faktet dhe argumentet tuaja logjike mund të
   jenë shumë më të fuqishme pa to. Me respekt dhe falemnderit për
   pjesëmarrjen tuaj, mjaft të vlefshme në punën tonë!
   Ftojmë lexuesit, që nëse kanë opinione mbi shkrimet e botuara te
   'Shekulli' apo mbi tema të tjera të lira, mund të na kontaktojnë në
   adresën: komente@shekulli.com.al

                                 [INS: :INS]

   Lajmet më tërheqës
   Pesë lajmet më të populluara për sot

       (FOTO) 2

       1
       Milot-Morinë 4

   [INS: :INS]
   [INS: :INS]

                           [INS: :INS] [INS: :INS]

   [INS: :INS]
   Videot e fundit
       ] Treni që arrin shpejtësinë 330 kilometra në orë
       Kristiano Ronaldos
       t] Pikturë me pika, ja arti i suedezes
       pse duhen gomat e dimrit
       t'i mbështillni dhuratat për festa

                                 [INS: :INS]

   Shekulli Soft
   Lajme interesante nga Bota e ShowBiz
       kujton se peshku po mbytet (VIDEO)
       ja ana pozitive (FOTO)
       myslimanët vallëzojnë së bashku (VIDEO)
       ndodh kur ndezim 10.000 fishekzjarrë njëherësh (VIDEO)
       lënë pa fjalë (FOTO)
       Ftesë në internet, mijëra persona të njohur e të panjohur në
       ditëlindje (Foto)
       në aeroporte/Jo gjithmonë është bukur të fluturosh (FOTO)
       nuk janë vetëm të bardhë (FOTO)
       që po “çmendin” internetin (FOTO)
       Pilotja e parë afgane kërkon azil në SHBA

   © Shekulli Online | Privacy | Mobile

   KM
