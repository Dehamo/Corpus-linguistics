   Jeta Osh Qef
     * Veç e jona
     * Lajme
     * Teknologji
     * Sport
     * Argëtim
     * Ide
     * Dërgo
     * Më shumë
     * Kuriozitete
     * Thashetheme
     * Udhetime
     * Shëndeti
     * Si të...
     * Puno me ne!
     * Marketing
     * Politikat e Privatësisë
     * Rreth Nesh
     * Kushtet e Përdorimit
     * Kontakt

   [search.svg]
     *
     *
     *
     *

   [close.svg] ____________________

Çifti nga Gramshi rekord botëror, kanë 206 vite jetë: Ja sekreti ynë

   Nga: E.Osmani | Publikuar më: 20.08.2016, 08:27
     * Share
     * Share
     * Share
     * Share

   Dy të moshuar në Gramsh duket se kanë thyer rekordin botëror të jetës
   në çift duke grumbulluar plot 206 vite jetë. Ata ndajnë secili nga 103
   mote mbi shpinë duke qenë kështu rasti unik në botë i bashkëshortëve që
   janë ende gjallë. Banojnë në Kukur të Gramshit. Ai quhet Afëz Shuli dhe
   ajo Reshmiko Shuli. Afëz Shuli ka lindur më 16.05.1913. Në po këtë vit
   ka lindur edhe nënë Reshmiko e cila nuk disponon një kartë identiteti
   por që letërnjoftimi i periudhës së diktaturës, njeh vjetërsinë e saj.
   Për më tepër kur janë martuar kanë qenë bashkëmoshatarë.

   Vitet kanë bërë të tyren. Shikimi dhe dëgjimi janë vështirësuar, por
   mendjen e kanë top dhe me ata mund të bashkëbisedosh gjatë. Në të tilla
   raste gjithmonë është shtruar pyetja: Cilët janë ata faktorë që u kanë
   dhuruar kaq shumë vite, që vështirë se i kapërcejnë miliona njerëz të
   tjerë?

   Xha Afëzi ia dedikon jetëgjatësinë konsumit të mjaltit dhe veshjes me
   lesh deleje. “Kam ngrënë shumë mjaltë. Mjaltë bletësh të rritura në
   pyll dhe më pas edhe në koshere artizanale. Që fëmijë nuk i kam ndarë
   fanellat e leshit. Dhe tani direkt në trup vesh një të tillë”. I moçmi
   nuk pi duhan e raki. Baza e të ushqyerit të tij ka qenë bulmeti, frutat
   dhe perimet e rritura në kopsht. Ushqime me pak yndyrna. Mishi ka qenë
   i rrallë, por bio në jetën e tij. Thotë se nuk i është kursyer
   asnjëherë punës, se nuk i njeh ilaçet dhe se kur sëmurej, çajërat
   popullorë ishin shërimi.

   Nuk e njeh spitalin. “Në spital kam qenë vetëm njëherë kur isha ushtar.
   U ftoha keq dhe më dërguan shokët dhe komandanti i repartit. Pastaj nuk
   shkela më. Jam sëmurur por jam mjekuar vetë duke përdorur çajëra nga
   bimët që mbledh në mal”. Afëz Shuli është martuar në vitin 1939. “Jam
   martuar me mblesëri. Unë nuk e njihja vajzën që po më jepte babai dhe
   as ajo nuk më njihte mua. Por pasi u martuam deshëm shumë. Nuk u ndamë
   asnjëherë”.  Është i paarsimuar dhe ka bërë vetëm një vit shkollë.

   103 vjeçari është shtetas i disa qeverive dhe natyrisht ka mendimet e
   tij për secilin prej tyre. Për Mbretin Zog nuk ka asnjë koment. Ka qenë
   delegat në Kongresin e Përmetit dhe partizan.

   Ka nostalgji për diktaturën. Enverin e vlerëson pasi sipas tij u dha të
   gjithëve bukë e punë. Nuk e percepton mirë demokracinë por di emrat e
   Sali Berishës dhe Edi Ramës. Ai ka dëshirë që të informohet për
   gjithçka ndodh çdo ditë. Qëndron para televizorit dhe i pëlqen edhe të
   dëgjojë muzikë.

   Afëz e Reshniko Shuli kanë 6 fëmijë nga martesa e tyre. Sot ata
   numërojnë 86 nipër e mbesa dhe presin të vijnë në jetë edhe të tjerë.
   [remove_banner.png]


   Të drejtat e rezervuara © 2016 Jeta Osh Qef Dizenjimi dhe
   mir&eumlmbajtja nga: AM

   Dërgo materialin tënd

   Facebook
   Instagram
   Youtube
   Twitter
   [snapChat.svg]
   Snapchat

   Puno me ne!
   Marketing
   Politikat e Privatësisë
   Rreth Nesh
   Kushtet e Përdorimit
   Kontakt

   (BUTTON)
