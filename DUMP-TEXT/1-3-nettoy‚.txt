
                   [fb8daf730b7244eab134b4a9cdb69b8e.gif]



   [icon.gif]
   PËR NE  VEND PUNE
   [icon.gif]
   [368cbd4ce97e4e6eb540bd2e3fa2bcdb.jpg]
   [00091e8166d34d7da540028538750bc7.jpg]   [mobile20.jpg]
   [c2cbad8be83342a9bac758d42563efea.jpg]   [srge5y45.jpg]

   Faqja e parë | Lajme | Kina Sot | Fokus ekonomik | Kultura | Kozmopolit
   | Shëndeti | Fjala në Lajm | Koment për RJK |  Muzikë | Revista "Ejani"

   [space.gif]

   Suveniret, dhuratat dhe punimet artizanale në Shqipëri
   2012-04-11 20:39:31 CRI Komenti juaj [pint.gif] Printoni

                                   [EMBED]
   Nuk mund të largohesh nga Shqipëria pa marrë diçka me vehte që t'ju
   kujtojë gjithmonë këtë vend me tradita. Ato i gjen të mishëruara mjaft
   mirë në prodhimet tipike shqiptare dhe janë shprehje e qartë e traditës
   së trashëguar të popullit shqiptar e ruajtur dhe përcjellë brez pas
   brezi. Artizanati shqiptar takohet tek punimet e leshit, drurit,
   bakrit, argjendit, etj. Që në kohët e lashta ka ekzistuar zejtaria
   artistike. Tradita e punimit të veshjeve të leshta, shajakut, pëlhurave
   për veshje më të lehta dhe sidomos atyre festive, spikasin me artin e
   tyre tepër të hollë, ku qëndisjet e ndryshme me fije ari dhe argjendi
   janë shumë të veçanta. Për t'a prekur atë turistët dhe vizitorët do të
   kenë mundësinë që në çdo qendër historiko- kulturore, qytetet kryesore
   të vendit etj. Të shohin dhe të blejnë artikuj dhe prodhime
   tradicionale shqiptare, të cilat tregtohen enkas në njësi të
   specializuara.

   Dyqanet e suvenireve ofrojnë prodhime tradicionale shqiptare, të cilat
   janë shprehja më e mirë dhe më origjinale e kësaj tradite.
   Përgjithësisht këto janë të hapura gjatë gjithë javës, veçanërisht në
   qytetet kryesore turistike të vendit apo qendra historike e kulturore
   siç janë: Kruja, Berati, Gjirokastra, Tirana, etj.

   Mjaft i njohur për tregtimin e suvenireve dhe antikuareve, tipik në
   llojin e tij, është Pazari i vjetër i Krujës. Dallohet për prodhimet e
   leshit siç janë: qilimat, tapetet, qeleshet, llullat e drurit,
   prodhimet e vjetra prej bakri, etj

   Ndër suvenirët më të preferuar janë punimet artizanale me simbole
   kombëtare dhe motive shqiptare, të ndjekura nga qilimat e endur me dorë
   dhe bustet e figurave të njohura shqiptare.

   Edhe gjatë sezonit të kaluar turistik, dyqanet e suvenirëve në
   kryeqytet u frekuentuan nga shumë turistë vendas e të huaj. Ndryshe nga
   një vit më parë duket se preferencat për punimet artizanale kanë
   ndryshuar disi. Nëse vitin e kaluar, bustet e figurave të njohura
   shqiptare, kërkoheshin më shumë, gjatë sezonit të kaluar turistik u
   kërkuan më tepër punimet me simbolet kombëtare nëpër dyqanet e
   suvenirëve. Kryesisht janë emigrantët që kthehen me pushime në
   Shqipëri, të cilët blejnë suvenire me motive shqiptare. Bluzat kuqezi,
   kapelet, çantat, pikturat me pamjet e qyteteve shqiptare, shqiponjat
   etj.

   Ndër to spikatin veçanërisht edhe punimet në dru, në hekur, bakër,
   alabastër, në materiale të çmuara ari dhe argjendi, lëkure dhe leshi.
   Punimet artizanale veç të tjerash janë dëshmi edhe e identitetit
   kombëtar. Këto vlera, tashmë të kaluara brez pas brezi, ngjallin
   gjithnjë interes të madh tek vizitorët dhe studiuesit vendas dhe të
   huaj.

   Që në hyrje të dyqaneve kuptohet se aty shiten gjëra me vlera kulturore
   të prodhuara nga artizanët shqiptarë. Flamuj kuqezi, kostume popullore,
   punime prej bakri e druri mbushin plot e përplot muret e dyqanit. Numri
   i artikujve artizanalë është i lartë, pasi aty mund të gjesh gjëra nga
   më të ndryshmet. Por më shumë të preferuara sipas shitësit të një
   dyqani suvenirësh janë qilimat e endur me dorë, skulpturat e Heroit
   Kombëtar Skënderbeut, Nënë Terezës etj.

   Përveç këtyre punimeve me alabastër mund të të zërë syri edhe punime me
   motive shqiptare që pëlqehen jo vetëm nga vendasit, por edhe nga
   turistët e huaj, të cilët duan të kenë me vete kur të largohen ndonjë
   kujtim nga Shqipëria.

   Por sipas shitësve të suvenirëve, kërkesat për punimet artizanale kanë
   rënë ndjeshëm. Të pasionuarit e suvenirëve stepen për t'i blerë
   shpeshherë edhe nga çmimi. Sipas pronarit të një prej dyqaneve të
   suvenirëve, qilimat janë shumë të preferuar jo vetëm nga shqiptarët,
   por edhe nga të huajt. Në veçanti qilimat blihen edhe për dekorimin e
   salloneve të ambasadave të huaja këtu në Tiranë. Të shtrenjta
   gjithashtu janë edhe punimet e dorës, si mbulesa tavoline, çentro,
   çanta e shumë artikuj të tjerë. Nëpër muret e dyqaneve të suvenirëve
   janë të vendosura punimet e drurit të cilat kanë kosto të lartë, për
   shkak të cilësisë.

   Artizanati në qytetet e Shqipërisë

   Punimet në bakër, hekur, në lesh, argjend, etj., vazhdojnë të tërheqin
   vëmendjen e vizitorëve. Aktualisht qyteti i Krujës është personifikimi
   i prodhimit të objekteve të kulturës materiale popullore. Në Kavajë
   vazhdon tradita e prodhimit të objekteve prej balte, të cilat gjejnë
   përdorim të gjerë nga vetë popullata e atjeshme por ngjallin interes
   edhe për vizitorët vendas dhe të huaj. Në Kuçovë është gjallëruar
   artizanati që merret kryesisht me punimin e fletëve të arit. Në Pukë
   vazhdon në mënyrë të pandërprerë veprimtaria e mjeshtërve të punimit të
   drurit, që dallohen në veçanti për prodhimin e instrumenteve popullorë
   si: sharkive, çiftelive, bilbilave, pipëzave etj. Për mënyrën e
   punimit, ornamentet, vlerat utilitare e estetike, prodhimet e këtij
   lloji kanë ngjallur interesimin e tregtarëve të shtetit fqinj, Greqisë.
   Në Tiranë vazhdon prodhimtaria e hershme e qelesheve, llullave,
   punimeve në gur-alabastër e materialeve të çmuar, argjend si dhe në
   bakër. Biznesi më i suksesshëm sot realizohet nga mjeshtrit e prodhimit
   të kostumeve popullore shqiptare për të rritur dhe fëmijë, ata të
   prodhimeve të leshit si çanta, rrugica si dhe prodhimi i kutive prej
   ari e argjendi që përdorin gratë e vajzat për mbajtjen e stolive, të
   unazave, varëseve etj.

   Në Komunën e Antigonesë, në Gjirokastër, në bashkëpunim me një
   fondacion holandez është ngritur punishtja "Artizanet e Antigonesë" të
   cilët prodhojnë punime me avlëmend, prej leshi etj., të cilat janë
   pritur mjaft mirë në tregun shqiptar dhe atë të huaj.

   Turistët blejnë e blejnë sa të mundin objekte të vogla e të mëdha,
   simbole kombëtare me flamuj, shqiponja dhe elementë të tjerë shqiptarë.
   Megjithatë shumica e këtyre mallrave vijnë nga Turqia e madje edhe nga
   Kina.

   "Vazhdon të punohet, por jo si më parë. Të rinjtë e kanë të vështirë të
   punojnë në mënyrë artizanale. Unë kostumet i punoj vetë dhe aty kam
   fitimin", shprehet një shitëse.

   Kina sidomos, është shndërruar kohët e fundit në një nga prodhuesit më
   të mëdhenj të krenarisë kombëtare shqiptare. I gjithë ky volum
   mallrash, ka një procedurë të vetën.

   Kujtimi është një nga tregtarët që porosisin më rregullisht suvenire
   shqiptare nga Kina:

   "Unë punoj në kompjuter foto me tematikë shqiptare dhe i dërgoj në
   Kinë."

   Kujtimi ka vite që tregton suveniret shqiptare, fillimisht të prodhuara
   në vendin tonë por ka edhe ai një arsye përse hoqi dorë dhe filloi
   bashkëpunimin me Kinën:

   "Mungesa e tregut për produktin shqiptar dhe fakti se këtu krahu i
   punës është më i shtrenjtë se në Kinë."

   "Dogana është shumë e shtrenjtë për qelqin si lëndë e parë. Në të
   kundërt do ta hapja këtu punishten dhe makineritë do t'i kisha marrë
   nga Kina", sqaron Kujtimi. (Bana/Vera )
   分享按钮
   [facebooklogo-1.jpg] [weibologo-2.jpg] [mobilelogo-3.jpg] [erwei-4.jpg]
   [pinterset11.jpg]
   Mrekulli

                   [d5205b8b02c94e3990c74e0e7ad58fd2.jpg]
                        Cecilia Cheung [litsen1.gif]

                   [02229be758354abc9bbf53c7daec01a8.jpg]
                        Jennifer Lopez [litsen1.gif]

                   [cfa2c47f813042019050419471794de8.jpg]
                          Wang Leehom [litsen1.gif]

                   [101891d838c046be9a22e8157a970f50.jpg]
              Këngët shqiptare më të klikuara [litsen1.gif]

                               më tepër>>
   Një brez , një rrugë
   Kina dhe Europa Qendrore e Lindore
   Mjekësia tradicionale kineze
   [space.gif]
   [space.gif]

                                 Komenti im

   Forum
   Sondazh me dëgjuesit për dy sesionet e vitit 2015 në Kinë
   Voto tani, shijo falas më vonë
   [space.gif]
   Artikuj top
   Rubrika top
   v BE-SHBA, mosmarrëveshje në rritje
   v Gjenevë, ambasadori i Kinës takon të dërguarin e OKB-së për Sirinë
   v Ekonomia amerikane përfiton nga rritja e investimeve kineze
   v Kinë: 357 zyrtarë të ndëshkuar për skandalin e vaksinave
   v 2016-2017,FMN ul parashikimin e rritjes ekonomike globale
   v Siri: Televizioni shfaq pamje të terroristëve që hyjnë nga Turqia
   v Histori
   v Muzikë
   v Dy për shtatë
   v Shendeti
   v Biznesi
   v Kozmopolit
   v Kinë-Shqipëri
   v Fokus ekonomik
   [space.gif]
   Foto top

                   [77a28197bd294e1092e3793a2b735a9a.jpg]
   "I dashur stres, më mirë ndahemi": 10 këshilla si të luftoni stresin
                                [litsen1.gif]

                   [6f09d47bffb645988733eff905f3be8d.jpg]
         Mendime dhe energji pozitive, jetë pozitive [litsen1.gif]

                               më tepër>>

             China Radio International.CRI. All Rights Reserved.
                    16A Shijingshan Road, Beijing, China

   [0]
